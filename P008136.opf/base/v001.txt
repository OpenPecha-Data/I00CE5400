༄༅།།བོད་ཀྱི་ནང་བསྟན་དཔེ་ཚོགས་ལྟེ་གནས།།
Tibetan Buddhist Resource Center
Text Scan Input Form - Title Page
Work:
LCCN:
W1KG25852
n/a
ImageGroup:
ISBN:
11KG25854
n/a
Title:
གཏམ་རྒྱུད་གཅེས་བཏུས།
|gtam rgyud gces btus/
to-be-supplied
Author:
to-be-supplied
inla
Descriptor:
Original Publication:
Place:
Publisher:
I CIL
In/a
n/a
1
Date:
Volume:
Total Volumes:
TBRC Pages:
Introductory Pages:
Text Pages:
Scanning Information:
VII.
n/a
n/a
Scanned at Tibetan Buddhist Resource Center, 1430 Massachusetts Avenue, Cambridge,
MA 02138, USA.



e.soཙ
ཚ Do@
་ཚུ@o
ཆ
，
གཏམ་རྒྱུད་གཅེས་བཏུས།
སི་ཁྲོན་ཏང་དེབ་ཚོགས་པ། སི་ཁྲོན་མི་རིགས་དཔེ་སྐྲུན་ཁང་།



图书在版编目(CIP)数据
藏族民间故事选:藏文/阿斯加编·-成都:四川
民族出版社,2012.5(2013.6重印)
ISBN 978-7-5409 - 4943-3
I.0藏…1.0阿…0藏语 - 民间故事 - 作
品集 - 中国 - 藏语W.01277.3
中国版本图书馆CIP数据核字(2012)第066308号
藏族民间故事选
责任编辑:扎西
封面设计:白玛次成
技术设计:扎西
责任印制;李蓓
出版发行:四川党建期刊集团四川民族出版社
(成都市三洞桥路12号)
印刷:四川新华印刷有限责任公司
成品尺寸:203mm x 140mm
张:6.25
数:110千
次:2012年5月第一版
次:2013年6月第二次印刷
数:1001 ~ 3500册
号:ISBN978-7-5403-4943-3
价:12.00元
印印书定



དཔེ་སྐྲུན་གསལ་བཤད།
གངས་ཅན་བོད་ཀྱི་སྲོལ་རྒྱུན་རིག་གནས་ནི་བོད་མི་རིགས་ཀྱི་་
གནའ་བོའི་མེས་པོའི་ཤུལ་བཞག །གྲངས་མང་ལ་འཐུས་ཚང་བ། སུ་
ཞིག་གིས་འབྲེལ་འདྲིས་དང་ལག་ལེན་ལ་བཏབ་ན་ཕན་པ་དང་བདེ་
བ་སྟེར་བ། རྒན་རབས་རྣམས་ཀྱིས་བལྟས་ན་ལོ་རྒྱུས་ཀྱི་རིན་ཐང་ཆེ་
བ་དང་རང་མཐོང་གི་ཞེ་གདིང་སྤྲོ་བ། ན་གཞོན་རྣམས་ཀྱིས་མཐོང་
ན་ཤེས་རབ་ཀྱི་རྩལ་སྒོ་འབྱེད་པ་དང་ལོ་རྒྱུས་ལ་ཡིད་ཆེས་འདྲེན་་་་
ཐུབ་པ་ཞིག་ཡིན་པ་ནི། སྨོས་མ་དགོས་པར་འཛམ་གླིང་འཛིན་མའི་
ཁྱོན་ཡོངས་ལ་རླུང་ལྟར་གྲགས་པའི་གནའ་བོའི་བོད་ཀྱི་རིག་གཞུང་
དང་། འཛུགས་སྐྲུན། བཟོ་རྩལ། དམངས་ཁྲོད་རིག་གནས་རྒྱུ་རྩལ་
བཅས་ཕུན་སུམ་ཚོགས་པར་སྣང་བ་འདི། ཤེས་ལྡན་འགྲོ་བ་ཡོངས་
ཀྱི་སྤྱན་ལམ་དུ་མངོན་སུམ་མཐོང་ཐུབ་པ་འདིས་དཔང་པོར་འོང་་་
ངེས་སྙམ། དེས་ན་ད་ལན་དམངས་ཁྲོད་རིག་གནས་ཀྱི་ཆ་ཤས་
གཏམ་རྒྱུད་དམ། དམངས་ཁྲོད་ཀྱི་བཤད་རྒྱུན་ལ་གནའ་རབས་སམ་
གནའ་གཏམ་ཡང་ཟེར་མོད། འདི་ནི་མཁས་མིན་ལ་མི་ལྟོས་པར་
བོད་རང་གི་སློབ་གསོའི་ཁ་ཕྱོགས་ལ་འཚམ་པ། རྒན་གཞོན་སུ་
ལའང་གོ་སླ་ཉན་སྤྲོ་སེམས་ལ་འཇོག་བདེ་བ་བཅས་དང༌། ཁྱད་པར་



དུ་རང་ཤུགས་ཀྱི ས་བྱིས་པ་ཚོར་བླང་དོར་གྱི་མིག་འབྱེད་པ་དང་།
མི་ཚེ་གཅིག་གི་མི་གཞི་བཟང་པོའི་བག་ཆག ས ་སམ་གོམས་གཤིས་་་་
བརྟན་པོ་ཞིག་རྒྱུད་ལ་འཇོག་ཐུབ་པ་ལའང་པན་ཇོག་རྒྱ་ཆེན་ཡོད་་་
པར་ངེས། དེས་ན་ངེད་དཔེ་སྐྲུན་ཁང་གི་འཆར་འགོད་ལྟར་
དམངས་ཁྲོད་རིག་གནས་སྒྱུ་རྩལ་ལ་ཅུང་ཙམ་ཕན་དུ་རེ་ནས་ད་་་་་
ལམ་འདིར་རྫ ་ ཙིག་གི་གཏམ་རྒྱུད་དང་། གཡག་ལུག་ར་ཕག་གི་
ག ཏ མ་རྒྱུད། བཙུན་པ་ ་དང་ར་ལུག་གླང་གསུམ་གྱི་གཏམ་རྒྱུད། དགེ་
ཚུལ་དང་བྱ་རོག་གི་གཏམ་རྒྱུད། གཏམ་རྒྱུད་ཐོར་བུའི་སྐོར་བཅས་
ཕྱོ གས་གཅིག་ཏུ་བ སྡུ་སྒྲིག་བྱས་ནས་དམངས་ཁྲོད་རིག་གན ས་་་་་་
འཕེལ་ཕྱོགས་ལ་མེ་ཤུགས་རླུང་འདེགས་ཀྱིས་ཤུགས་སྣོན་དང་། མི་
རིགས་རིག་གན ས་གྱི་འཕེལ་རིམ་ནི་དམའ་རིམ་ཞིང་འབྲོག་ནས་་་
བ རྩམ་ཀུན་གྱིས་འབད་འབུང་ལྷོད་མེད་ལ་བརྟེན་ནས་ཡིག་རྨོང ས་་་
མཐའ་དག ་གཙང་སེལ་ཐུབ་པ་ཞིག་ལ་རག་ལས་ཡོད་པས། རང་
རིགས་ཀྱི་མདུན་ལམ་ལ་སྤྱན་དཀྱུས་རིང་བའི་མཁས་དབང་དང་་་་་
བ ས མ་བློ་བ ་ཀུན་གྱི་དམིགས་འདུན་ཉག་གཅིག་ཀྱང་ཡིན་མོད།
འདིའི་ཐད་ལ་རང་འདོད་སྤང་བའི་འོ་རྒྱལ་རེ་མཛད་ནི་སུ་ཞིག་སྤྲོ་་
བར་མི་འོས། ཞེས་འདི་གར་དཔེ་སྐྲུན་ཁང་གི་རྩོམ་སྒྲིག་པ ས་སྤེལ་་
བའོ༑ །



དཀར ་ ཚག
...(1)
རྫ་ཙིག་གཏམ་རྒྱུད། .........
གཡག་ལུག་ར་ཕག་གི་གཏམ་རྒྱུད།.….….…..….…...……….….....…...(29）
བཙུན་པ་དང་ར་ལུག་གླང་གསུམ་གྱི་གཏམ་རྒྱུད………..........(89)
དགེ་ཚུལ་དང་བྱ་རོག་གི་གཏམ་རྒྱུད། ….…………………….……....…..……………..(129）
གཏམ་རྒྱུད་ཐོར་བུའི་སྐོར། ..…….…..….…..…..…...…………………………………….....(153)
ཝ་དང་སེང་གེའི་གཏམ་རྒྱུད། …..….………….……….………….….………….....…..…..(154）
ཕུག་རོན་ཞིག་གི་ཆོས་སྒྲ་ཐོས་པའི་གཏམ་རྒྱུད།.....…...…….…….…….………..(154)
རྒྱལ་པོ་ང་ལས་ནུའི་གཏམ་རྒྱུད། ….….…….………..
(155）
ཝ་རྒད་པོ་སེར་སྣས་ཕུང་བའི་གཏམ་རྒྱུད། ....….…..…..….…..….………….(157)
ཁྱེའུ་ཆུང་ཞིག་གིས་སངས་རྒྱས་ལ་ས་རྡུལ་སྙིམ་གང་ཕུལ་བ། ...….……....(158)
བྲམ་ཟེ་ཕོ་མོས་དགེ་འདུན་པ་ལ་བསོད་སྙོམས་ཕུལ་བའི་གཏམ་རྒྱུད། ...(159）
བསྙེན་དགའ་མོས་མར་མེ་ཀོང་བུ་གང་ཕུལ་བའི་གཏམ་རྒྱུད།…....…….……..(161)
རང་རྒྱལ་དགེ་སློང་ཞིག་ལ་སྤྲང་ཟས་ཕུལ་བའི་གཏམ་རྒྱུད། ..……….....(163）
དྲང་སྲོང་ལྔ་བརྒྱ་ལ་ཤིང་ལྗོན་པ་ཞིག་གིས་ཆུ་བསྩལ་བའི་གཏམ་རྒྱུད། ...(164）
བུ་མོ་མི་སྡུག་པ་ཞིག་ལྷའི་བུ་མོ་ལྟ་བུར་གྱུར་པ།…………………….…......…………..(165）
རྔ་བྲན་ཕོ་མོའི་གཏམ་རྒྱུད། .....…….…………
........(168)
• •.…….....



，…………… { }81）
ཝ་མོ་ཞིག་ཚོས་སྣོད་དུ་ལྷུང་བའི་གཏམ་རྒྱུད། ..……………………………………….(167)
བ་གླང ་གི་ཕྲུག་གུ་དང་སེང་གེའི་ཕྲུག་གུའི་གཏམ་རྒྱུད། ..…………………….…….(168 ）
སྟག་ཕྲུག་དཔུང་བཟང་དང་སེང་ཕྲུག་མཆེ་བཟང ་གི ་ ་མ་ཏམ་རྒྱུད། ..……… (170)
ཤ་རིའི་བུས་གླང་རྒན་ཞིག་འདིམ་ནས་བླངས་པའི་གཏམ་རྒྱུད། .…………(171）
སྦྲུལ་དང་དགེ་སློང་གི་གཏམ་རྒྱུད། …………………… ….……………….(172)
གྲོ་བཞིན་སྐྱེས་ཀྱིས་མ་ལ་ཚིག་ངན་སྨོས་པའི་གཏམ་རྒྱུད། ..……………………(17{）
རྒྱལ་པོའི་གཡོག་པོ་དང་གླང་གཉིས་ཀྱི་གཏམ་རྒྱུད། .……………………………
(175)
ཤིང་རྟ་འདྲེན་པའི་གླང་དགའ་བྱེད་དང་ས་རིའི་གཏམ་རྒྱུད། ……………………… (178)
རྒྱལ་བུ་དང་བྲམ་ཟེ་བུས་ཟས་སློང་བའི་གཏམ་རྒྱུད། .………………………………（179)
རྒྱལ་པོ་ཨུ་ཏྲ་ཡཱ་ནའི་གཏམ་རྒྱུད། .……………………
དགྲ་བཅོམ་པ་རྒྱུར་ཆུང་གི་གཏམ་རྒྱུད། .………………………………………….. (182 )
དེད་དཔོན་མཛའ་བོའི་བུ་མོའི་གཏམ་རྒྱུད། ………………………………….. (183）
མཐུན་པ་སྤུན་བཞིའི་གཏམ་རྒྱུད། ..………………………
སེང་གེ་ཡི་དམ་བརྟན་པའི་གཏམ་རྒྱུད། .……………………………………………………………… (185)
སོག་པོའི་དགེ་བཤེས་ཞིག་གིས་སློབ་མར་ལུང་བསྟན་པ། .……………………………(186)
ཆང་ཚོང་བྱས་པའི་ཉེས་པས་སྡིག་རར་དུ་གྱུར་པ།………………………….…………（187)
མ་ཎི་བྷ་དྲའི་མཆོད་རྟེན་གྱིས་ཁྱིམ་བདག་ལ་བུ་སྟེར་བའི་གཏམ་རྒྱུད། ..(189)
བྱང་ཆུབ་སེམས་དཔའ་དོམ་དུ་སྐྱེས་པའི་གཏམ་རྒྱུད། ………………………………(190)
གོ ས་གཡར་པོ་སྟོར་བའི་གཏམ་རྒྱུད། .…………………… ...…..….……….(191）
བུ་མོ་གླང་ཆེན་སྨྱོན་པ་ལས་སྐྱོབ་པ།…………………………………. ..…….…..(192)
རྐུན་མ་ཞིག་བཙོན་འོག་ནས་ཐར་བའི་གཏམ་རྒྱུད། ..…………………………………(192）
• ( 18 4)



རྫ་ཙིག་གཏམ་རྒྱུད།



༄༅། །ཨོཾ་སྭ་སྟི། དང་པོའི་སངས་རྒྱས་ཚོས་རྒྱལ་བདུན་པ་དང༌།།
རིགས་ལྡན་ཉེར་ལྔ་སྟོབས་ལྡན་འཁོར་ལོ་ཆེར། །སྙིང་ནས་འདུད་དོ་
འདི་ནས་འཕོས་མ་ཐག །ཞིང་མཆོག་ཤམ་བྷ་ལ་རུ་དྲོངས་སུ་གསོལ། །
ན་མོ་ལོ་ཀེ་ཤཱ་རཱ་ཡ། ཧྲི འཇིག་རྟེན་མགོན་པོ་བླ་མ་སྤྱན་རས་
གཟིགས །བདག་སོགས་ལས་ངན་རིགས་དྲུག་སེམས་ཅན་རྣམས། །
གཅིག་ལ་གཅིག་གནོད་བསམ་སྦྱོར་ཞི་བ་དང་། །ཕན་ཚུན་དག་སྣང་
འབྱོང་པར་བྱིན་གྱིས་རློབས། །དེ་ཡང་། བདག་ཉིད་བྲག་སྐྱ་སེང་གེ་
ཕུག་ཅེས་བྱ་བའི་དབེན་གནས་ཤིག་ན། མཚན་དུས་དགེ་སྦྱོང་གྱི་
རྒྱུན་ལ་ཅུང་ཟད་གནས་པའི་ཚེ། ནམ་སྲོད་ཙམ་ལ་སྤྱིལ་བུའི་ནང་དུ་
སྔོན་མེད་པའི་ཚེག་ཆོམ་དང་ཐོ་ཅོའི་སྒྲ་ཆེན་པོ་ཞིག་བྱུང་བས། ཅི་
ཡིན༔ སྔར་ངའི་གན ས་འདི་དབེན་ཞིང་སོ་བསོད་པ་ལ། ད་རེས་ནི་
ཐུག་ཆོམ་དང་འ་འུར་གྱི་སྒྲ་ཆེན་པོ་དེ་ཅི་རང་ཡིན། སྒོམ་ཆེན་
མཆོད་གཏོར་ཞན་པ ས་རླུང་ལངས་པ་ཡིན་ནམ། ཆོམ་རྐུན་དང་ལྷ་
འདྲེའི་འཕྲུལ་ཞིག་ཡིན་ནམ། དགེ་སྦྱོར་གྱི་འཕྲོ་ཡང་སྟོར་ནས་ཅུང་
ཞིག་ཧད་དེ་ལུས་བྱུང༌། ཡང་གཅིག་བསམས་པར། ད་སྟེ་ཅི་ཡིན་
རུང་བྱ་རྒྱུ་མེད། བླ་མ་མ ཁྱེན་སྙམ། བླ་མ་ལ་གསོལ་བ་འདེབས་ཀྱིན་
བསྡད་པས། དེ་ཁའི་མུ་ན ས་ནམ་ལངས་སོང་བས། ཨ་རེ་མདང་
ད གོང་གི་ཆོ་འཕྲུལ་དེ་ཅི་རང་ཡིན་སྙམ་སྤྱིལ་བུའི་ནང་ལ་མིག་ཧྲིག་་



ཧྲིག་བལྟས་པས། གཏོར་མ་དང་ཞལ་ཟས་ནི་དུམ་བུར་བཏང་།
མཆོད་འབྲུ་དང་མཎྜལ་ཡོངས་ཐ་ཐོར་ལ་བཏང་། རྩམ་པ་སྐྱ་ཐོ་རེ།
ནང་ཡང་རྡུལ་བུན་བུན་ཧོར་དགྲ་ཤོར་བ་འདྲ་བཅོས་འདུག་པས།
གང་འདི་འདྲ་ཨ་སྤྱང་རང་དྲགས་བྱུང་། བྱེད་ལུགས་འདི་ལ་
བསམས་ན་རྫ་ར་སེར་སྐྱ་དང་བྱི་བ་སྨུག་ཆུང་གཉིས་སྔར་ངས་་་་་་་
བཟན་བྲུལ་སོགས་ཀྱི་དྲིན་གྱིས་བསྐྱངས་པས་ད་ནི་དྲིན་ལན་ལོག་་་་
པར་འཇལ་ནས་ང་ལ་ངན་བྱས་པ་མིན་ལས་ཆེ། གང་ནས་བསམས་
རུང་བརྟག་པ་ཞིག་བྱ་དགོས་སྙམ། དེའི་སང་ནུབ་ཕོར་རྙི་ལེགས་པ་
གཅིག་བཙུགས་ཏེ་བཞག་པས། རེ་ཞིག་ཅིག་ནས་ཁོབ་ཁྲོབ་སྡིག་
ཆོམ་ཟེར་འདུག མགྱོགས་པར་ལངས་ཤིང་བཞུ་མར་ཁྱེར་ཏེ་བལྟས་
པས༑ སྤགས་ཕོར་གྱི་འོག་ན་རྫ་ར་སེར་སྐྱ་དང་བྱི་བ་སྨུག་ཆུང་
གཉིས་མིག་ནག་སིང་ངེ་། སྨ་ར་སེ་སུད་དེ་བསྡད་འདུག །ཁོ་བོའི་
བསམ་པ་ལ། ཞིབ་མ་བཅད་པར་རྟབ་རྟབ་པོར་ཁྲིམས་གཅོད་པ་
ཡང་མི་རུང་། སྔོན་ལ་གཏམ་ཞིག་དྲིས་ནས་ཁོང་གཉིས་ཀྱིས་གང་
ཟེར་བལྟ་དགོས་སྙམ། ཁོ་བོས་དེ་ཉིད་ལ་འདི་སྐད་ཅེས་སྨྲས་སོ། །རྫ་
ར་སེར་སྐྱ་བྱི་བ་སྨུག་ཆུང་གཉིས། །དྲིས་པའི་གཏམ་ལ་ལན་ཞིག་
དྲང་པོར་ཐོབས། །ང་ནི་འཆི་བས་འཇིགས་ནས་རི་ཁྲོད་འགྲིམས། །
དཀོན་མཆོག་མཆོད་ནས་གསོལ་བ་སྙིང་ནས་འདེབས། །དཀོན་



མཆོག་མཆོད་གཏོར་ཁྱེད་ཀྱིས་མ་ཁྱེར་རམ། །མཆོད་གཏོ ར་བརྐུས་
ན་རྣམ་སྨིན་ངན་པ་འབྱུང༌། །སྒོམ་ཆེན་བརྙས་ན་མཁའ་འགྲོའི་
བ ཀའ་ཆོད་འོང་། །ཡང་ན་གཞན་གྱིས་ཁྱེར་བ་མ་མཐོང་ངམ། །ད་ལྟ་
གསལ་པོར་ཤོད་དང་ཁྱིམ་མཚེས་གཉིས། །ཞེས་ཉམས་སད་པའི ་
ཆེད་འཇམ་པོའི་ཚིག་གིས་གང་ཟེར་དྲིས་པས། ཁོང་གཉིས་གྲུ་མོ་
སུག་སུག་མགོ་ཆུང་སིག་སིག་བྱས་ནས་མགྲིན་གཅིག་ཏུ་འདི་སྐད་་་
ཟེར་རོ། ཧེ་ཧེ་སྒོམ་རྟོགས་མེད་པའི་སྒོམ་ཆེན་རྒོད་རེ་བྲོ། །རང་དོན་
མི་འབྱོན་གཞན་དོན་ཡ་རེ་མཚན། །ཆོས་པ་དཀོར་གྱི་སྨྱོ་ན་ཐོ་ཅོ་
བྱེད༑ །མི་ནག་ཆང་གིས་སྨྱོ་ན་སྐྱུར་འགོང་འཚོང་། །སྒོམ་ཆེན་རླུང་
གིས་བསྣུན་ན་ཅི་ཡང་ཟེར། །ངེད་གཉིས་ལྟོགས་ཀྱང་རྐུན་མ་ཅི་ནས་
ཏུ༑ ༑རྒོད་པོ་ལྟོགས་ཀྱང་རྩྭ་སྔོན་གང་ནས་ཟ། ར་ཕོ་རྒས་ཀྱང་ཡས་སོ་
ཅི་ལ་ཡོང་། །བྱ་རོག་རྒས་ཀྱང་སྐྲ་དཀར་ཅི་ལ་འོང་། །ངེད་གཉིས་
ནོར་རྫས་འཛོམས་པའི་ཨ་པོ་ཡིན། །མི་ནོར་རྫས་གསུམ་གཞན་ལ་
སྨོན་དགོས་མེད། །ཕ་མས་བསགས་པའི་གསེར་དངུལ་གོས་དར་
ཡོད༑ །ང་རས་བསགས་པའི་གྲོ་དང་འབྲུ་མཛོད་ཡོད། །སྒོམ་ཆེན་
ནོར་ལ་འགྲམ་ཆུ་སྐྱེ་དགོས་མེད། །དེ་བས་སྒོམ་ཆེན་ཁ་རོག་བསྡད་
ན་སྤྱམ( སྙམ)། ཞེས་ཟེར་འདུག་པས། ཁོ་བོའི་བསམ་པ་ལ། གལ་ཏེ་
ཁོང་གཉིས་ཀྱིས་ལབ་ཚུལ་ལྟར་བདེན་ན་འདི་གཉིས་མིན་པའང་་་་་



སྲིད༑ ཡང་ན་རྫ་ཙིག་གཞན་ཞིག་ཡིན་ནམ་གང་ལྟར་ཡང་ད་དུང་
རྩོད་གཅོད་ཅིག་བྱེད་རང་དགོས་སྙམ་ཐེ་ཚོམ་ལོག་གེའི་བསྡད་ཡོད་་
པས༑ ཉེ་ལོགས་ན་ཁྱིམ་མཚེས་རྫ་ར་བློ་ལྡན་ཟེར་བ་ཕོ་ཚོད་ཆེ་ཆེ་
འདྲ་བ་ཡོད་པ་དེ་ན་རེ། ཀྭ་ཡེ་སྒོམ་ཆེན་དམ་པ་ཚུར་གསོན་དང་། །
བྱ་བ་ཐམས་ཅད་བརྟགས་ཏེ་བྱས་ན་བཟང་། །བརྟག་དཔྱད་མེད་
པར་བྱས་ན་ཕུག་ནས་འགྱོད། །གཡོ་ཆེན་ཁ་ནས་བདེན་བདེན་ཅི་
ཡང་ལབ། །གཡོ་ཅན་མི་ཡིས་རང་སྐྱོན་སྔོན་ལ་གླེང་། །གཡོ་ཆེན་མི་
ཡིས་དགྲ་བོ་འཛུམ་གྱིས་བསུ། །གཡོ་ཅན་བྱི་ལས་ཉལ་ནས་བྱིའུ་
འཛིན། །གཡོ་ཅན་རྐུན་མས་གཞན་ནོར་ཐབས་ཀྱིས་རྐུ། །མི་རྐུ་
བསམས་ཀྱང་བརྐུས་པའི་རྣམ་གྲངས་མང་། །ད་དུང་སུ་ཡིན་བརྟག་
དཔྱད་རང་གིས་མཛོད། །དེ་ལྟར་ཐུགས་ལ་ཞོག་ཅིག་སྒོམ་ཆེན་པ། །
ཞེས་ཟེར་འདུག་པས། ཁོ་པས་ཟེར་བ་དེ་ཤིན་ཏུ་བདེན་ནོ་སྙམ་ཁྱིམ་
མཚེས་རྫ་ར་བློ་ལྡན་ལ་འདི་སྐད་ཅེས་སྨྲས་སོ། །ཤིན་ཏུ་བདེན་ནོ་
ཁྱིམ་མཚེས་བློ་ལྡན་པ། །སྔོན་ཆད་ང་ཡིས་གཏམ་ནི་བརྒྱ་ཐོས་ཀྱང་། །
ཁྱོད་ཀྱི་གཏམ་ལས:བདེན་པ་ཐོས་མ་མྱོང་། །སྔོན་ཆད་ངས་ནི་ཁ་ནི་
བརྒྱ་མཐོང་ཡང་། །ཁྱོད་ཀྱི་ཁ་ལས་བདེན་པ་ཅང་མ་མཐོང་། །སྔོན་
ཆད་ང་ཡིས་རྒྱལ་ཁམས་མང་བསྐོར་ཀྱང་། །ཁྱོད་ལས་བདེན་པ་
གཞན་དང་འཕྲད་མ་མྱོང་། །ད་དུང་ཁྱོད་ཟེར་བཞིན་དུ་བརྟག་



དཔྱད་བྱེད། །ཅེས་སྨྲས་ཏེ། །ཡང་མཆོད་གཏོར་གསར་པ་ཞིག་
བཞེངས༑ ཕོར་རྙི་ནམ་མཁའི་བྱ་ཡང་འཛིན་ཐུབ་པ་ཞིག་བཙུགས་
ཏེ་བཞག ད་སྟེ་སུ་འདྲ་ཞིག་ལག་ཏུ་ཐེབས་ཀྱང་བཟོ་ལྟ་བཅོ་བ་
ལས་འོས་རང་མེད་སྙམ་དུ་བསྒྲིགས་ཏེ་སོ་རང་བྱེད་ཀྱིན་བསྡད་པས།
ཡང་ཐོར་འགོ་ཟིན་ཙམ་ལ་ཚེག་ཐོབ་ཅིག་ཅིག་ཟེར་འདུག །རྟབ་
རྟབ་པོར་ལངས་ནས་རྩིད་སྐུད་སྲ་ལ་གྲིམས་པ་ཞིག་དང་། སྤུ་གྲི་རྣོ་
ལ་ངར་བ་ཞིག་དང་། བཞུ་མར་གསལ་ལ་དྭངས་པ་ཞིག་རྣམས་ཁྱེར་
ཏེ་བལྟས་པས། ཡང་ན་སྤགས་ཕོར་གྱི་འོག་ན་སེར་སྐྱ་སྨུག་ཆུང་
གཉིས་མིགུ་ནག་སིང་ངེ་། ཁ་རྩམ་རལ་ཛ་རེ་ངོ་སྦས་ནས་བསྡད་
འདུག །ད་སྟེ་དགྲ་བོ་ལག་ཏུ་ཐེབས་པ་གཏོང་མི་ཉན་སྙམ། གཉིས་
ཀ་འཛིན་འཆང་སྤྲད། འདི་གཉིས་ཀྱིས་ངན་པ་གཉའ་རེང ས་འདི་
འདྲ་རང་དུས་རྟག་ཏུ་བྱས་ན། སྒོམ་ཆེན་རི་ལ་མི་ཆགས་པའི་ཉེན་
ཁ་ཡང་འདུག་སྙམ། རྩིད་སྐུད་ཀྱིས་ཡན་ལག་དམ་དུ་བཀྱིགས་ནས་
གཡོ་འགུལ་མི་ནུས་པར་བྱས། སྤུ་གྲིས་རྣ་བ་དང་མཇུག་མའི་རྩེ་ནས་
རྡོག་ཙམ་རྡོག་ཙམ་བཅད། བཞུ་མར་གྱིས་ཁ་སྤུ་དང་སྨིན་མ་ཡང་
བསྲེགས་ཏེ་ངོ་སེ་གཞོ བ་བེར་བ ཏང་བས་ ཙིག་ཚིག་ཟེར་གྱིན་རང་་་
རང་གི་ཁུང་བུ་ལ་འཛུལ་སོང་། ཡང་སང་ཉིན་ཁོང་གཉིས་ཀྱིས་གྲོས་
ངན་བྱས་པ། ཨེ་མ་སྒོམ་ཆེན་ཚུལ་ཁྲིམས་ཟེར་བ་འདི་འདྲ། ཕྱི་ཚུལ་



འཇམ་འཇམ་འདྲ་ཡང་ནང་དམུ་རྒོད་ཅིང་ཞེ་གྱོང་ལ་གནག་པ།
འདི་འདྲ་ཆོས་པའི་ཁྱུ་ནས་འབུད་དགོས་པ་ཞིག་འདུག །རང་
གཉིས་ཀྱིས་ཁོའི་མཆོད་གཏོར་ལ་ལོང ས་ཅུང་ཟད་སྤྱད་པ་ལ་ཁོས་་་
སྔར་མེད་གསར་བྱུང་གི་ཁྲིམས་གཅོད་འདི་འདྲ་རང་བྱེད་པ་སེམས་་
ལ་ཤར་ཡང་ལག་ལེན་ལ་འགེལ་བ་རང་ཨེ་དྲན། ད་སྟེ་རང་གཉིས་
རྒྱག་གཅིག་མཆོང་གཅིག་མདུང་གཞུག་གཅིག་གི་མཆིལ་མ་བྱས་ཏེ་་་
ཁོས་ཚུར་གཅིག་ལབ་ན་ཕར་གཉིས་ལབ། ཚུར་གཅིག་བརྒྱབ་ན་
ཕར་གསུམ་རྒྱོབ། དགྲ་ཤ་ལོན་མ་ཐུབ་ན་མིང་ནས་རང་མ་འབོད་
ཅིག །ཅེས་ཟེར་ཞིང་འོངས་ནས། སང་ནས་ཟླ་སབ་སིབ་ཙམ་ལ་
མདུན་དུ་ཅོག་ཙེ་ཞིག་ཡོད་པ་དེའི་སྟེང་ན་རྫ་ར་སེར་སྐྱ་རྣ་བ་འུ་་་་་
རྡུམ་མེ་ངོ་སེ་གཞོབ་བེར་བསྡད། སྤགས་ཕོར་གྱི་སྟེང་ན་ཚིག་གུ་སྨུག་
ཆུང་ཡང་ཟུར་ཀྱོག་གེ་བསྡད་འདུག །ཡང་ཁོ་བོས་དེ་གཉིས་ལ་འདི་
སྐད་ཅེས་སྨྲས་སོ། །མཁོས་མེད་རྫ་རའི་ལུས་ལ་ཇིག་པའི་སེམས། །
ཉམ་ཆུང་བྱི་བའི་ལུས་ལ་རྐུན་མའི་སེམས། །རྐུན་ཆེན་རྫ་ར་སེར་སྐྱ་
སྨུག་ཆུང་གཉིས། །བྲོས་པས་མི་ཐར་ད་ནི་སྤར་འཛིན་ཐེབས། །ཞལ་
ཟས་གཏོར་མའི་དཀར་རྒྱན་སུས་ཁྱེར་ཤོད། །མཆོད་པ་ཐར་ཐོར་
གཏོང་མཁན་སུ་རང་ཡིན། །མཎྜལ་མཆོད་འབྲུ་ཁ་རུ་སུས་རང་ཁྱེར།།
ཕྱེད་ཕད་བརྟོལ་ནས་རྩམ་པ་གཏོར་མཁན་སུ། །ད་ནི་བཤད་ན་



གཅིག་དང་མི་ཤོད་གཉིས། །རྣ་བ་མཇུག་མ་བཅད་ལ་ཧ་མི་ལས། །
མགོ་དང་རྐང་ལག་གཅོད་པ་ཐག་མི་རིང༌། །དེ་བས་རང་སྐྱོན་ངོས་
ལོངས་གསལ་པོར་ཤོད། །ཅེས་སྨྲས་པས། དེ་གཉིས་སྔར་ལས་ཀྱང་
དམུ་རྒོད་པ་ལྟར་སོང་སྟེ། རྐང་ལག་འཁྲབ་ཅིང་མགོ་ལུས་ལན་
གསུམ་སྤྲུགས་ཏེ། འདི་སྐད་ཟེར་རོ། །ཧ་ཧ ཁ་ནས་ཚིག་ཤོར་ཡུ་བ་
ཐུང་བའི་དཔེ། །ཁ་ནས་ཐོན་ཚད་ལབ་ན་འཐུས་ཡོང་ངམ། །སེམས་
ལ་གང་ཤར་ལག་ལེན་མཐུས་ཡོང་ངམ། །སྔར་མེད་གསར་བྱུང་བྱས་
ན་འཐུས་ཡོང་ངམ། །དཔེ་ལ་ཨ་ཕོ་སྤྱང་ཀི་ཁས་ཞན་ཏེ། །ར་ལུག་
འཇབས་ནས་ཨ་ཅེ་ཝ་མོས་ཟ། །ཟེར་བ་དེ་བཞིན་ངེད་གཉིས་ཁེ་
ཞན་ཀྱང་། །མཆོད་གཏོར་རྐུ་མཁན་སུ་ཡིན་ཧ་མ་གོ། །ཡང་ཏིག་རྡོག་
ཚིག་སྙིང་པོ་འདི་ལྟར་ཡིན། །མི་བསད་རྟ་ཁྱེར་བྱས་པའི་ནག་ཆེན་
ཡང་༑ །འཁྱིག་རྡུང་བཙོན་རར་འཇུག་པ་ཙམ་ས་གཏོགས། །བསམ་
ངན་ཕོར་ཉིས་འཛིན་པའི་དཔེ་ཡོད་དམ། །རྣ་བ་མཇུག་མ་བཅད་པ་
སྔར་མཐོང་ངམ། །ཁ་སྤུ་སྨིན་མ་བསྲེགས་པ་འདི་འདྲ་ཨང་། །རྒྱལ་
ཁྲིམས་ཆོས་ཁྲིམས་གང་དང་མི་མཐུན་པའི། །འདི་འདྲའི་ཁྲིམས་
གཅོད་ངན་པ་བྱེད་དྲན་ནམ། །རྫ་ར་འབུམ་ཚོ་ཙམ་གྱི་དམག་དཔུང་
དང་༑ །བྱི་བ་ཁྲི་ཚོ་ཙམ་གྱི་དམག་བཀུག་ནས། །སྒོམ་ཆེན་ཁྲིམས་ལ་
སྦྱར་ན་མི་འགྱོད་དམ། །དེ་བས་ངེད་ལ་ཆེ་འདོན་བབས་འབྲེལ་



དགོས༑ །དེ་མིན་ཁྱོད་དང་ངེད་གཉིས་སུ་རྒྱལ་བལྟ། །ནམ་དང་ཉི་མ་
སུ་རིང་བལྟས་པས་ཆོག །ཅེས་ཟེར་རྒྱབ་ཟུར་ལོག་གེ་བ་སྡད་སོང་།
ཁོ་བོའི་བསམ་པ་ལ་དཔེ་ལ་རྐུན་མ་ཁ་སྐྱེངས་ཀྱིས་མི་གསོད་ཟེར་བ་
བདེན་པ་རང་འདུག །འདི་ཉིད་གནོང་ངོས་མི་ལེན་པའི་ཁར་ད་
དུང་ཧམ་གཤགོས་འདི་འདྲ་བསམ། ཡང་ཁོ་བོས་འདི་སྐད་ཅེས་
སྨྲས་སོ། །ངོ་ཚ་ཁྲེལ་མེད་ཧམ་ཅན་རྫ་ཙིག་གཉིས། །ལབ་རྒྱུ་ཕ་བསད་
བུ་ལ་ཡོང་བའི་དཔེ། ：།མཆོད་གཏོར་ཞལ་ཟས་ཁྱོད་ཀྱིས་མ་བརྐུས་
ན༑ །ཁྱོད་གཉིས་ཕོར་རྙིའི་ནང་དུ་ཚུད་དོན་མེད། །ཁ་ལ་རྩམ་རལ་ཛ་
རེ་ཡོང་དོན་མེད། །ང་ཡི་ནང་དུ་ཀུ་ཅོ་རྒྱག་དོན་མེད། །ཁྱོད་ལ་
དཔུང་ཚོགས་ཁྲི་འབུམ་ཙམ་ཡོད་ཀྱང་། །ང་ཡི་དཔུང་ཚོགས་
འཇིགས་རུང་ཨོག་དཀར་དང་། །དཔའ་ཆེན་སྟག་རིས་ལྕགས་ཁྲ་ལ་
སོགས་ཀྱིས། །ཁྱོད་གཉིས་ཟ་ཞིང་ཤ་ཁྱེར་ཁྲག་འཐུང་བྱེད། །ད་ནི་ཁ་
ཆེམས་ཡོད་ན་འཇོག་རེ་རན། །སྐྱབས་གནས་ཞུ་ས་མེད་ན་འཚོལ་རེ་
རན༑ །དེ་སྐད་ཅེས་སྨྲས་སོ། །ཡང་དེའི་ཚེ་སེར་སྐྱ་སྨུག་ཆུང་གཉིས་
ཀྱིས་སྔར་ཚང་ལ་གནོད་པ་རང་བྱིས་པའི་སྲེག་པ་མ་བུ་གཉིས་སྲེག་་
ཕུང་གཅིག་གི་འོག་ན་འདུག་པས། སྲེག་ཕྲུག་དེས་མ་ལ་འདི་སྐད་
ཅེས་སྨྲས་སོ། །ཨ་མ་ཨ་མ་སེར་སྐྱ་སྨུག་ཆུང་གི། །ངོ་བསྲེགས་རྣ་བ་
མཇུག་མ་བཅད་ལ་ལྟོས། །ལས་ཀྱི་ལ་ཡོགས་རང་ལ་འཁོར་གསུངས་



པ༑ །རྒྱལ་བའི་བཀའ་ལས་བདེན་པ་གང་ན་ཡོད། །ཨ་མ་ཧར་ཏེ་
ལོངས་ལ་ལྟད་མོ་ལྟོས། །ཞེས་ཟེར་བས། མ་དེ་དགའ་དྲགས་འཛུམ་
མུལ་ལེ་བུད་ནས་འདི་སྐད་ཟེར་རོ། །བུ་བུ་ཡ་མཚན་དེ་འདྲ་གང་ན་
འདུག །ལྟད་མོ་དེ་ལ་རྒན་མོ་དགའ་ཞིང་མགུ། །རྒན་མོ་པུས་ཚིགས་
འཁྲོགས་ཀྱང་འགྲོ་སྙིང་འདོད། །རང་གཉིས་བསྡེབས་ནས་སྙིང་ཚིམ་
རྒྱ ག་ལ་འགྲོ། །མཇུག་མ་བསྒྲེངས་ཏེ་ཁ་གཤགས་རྒྱག་ལ་འགྲོ། །ཞེས་
ཟེར་གྱིན་འོངས་ནས། སེར་སྐྱ་སྨུག་ཆུང་གི་མདུན་དུ་སླེབས་པ་དང༌།
གཤོག་པ ་འ ཐབ་འཐབ་ལན་གསུམ་བྱས་ཏེ། འདི་སྐད་ཟེར་རོ། །ཀི་
ཀི་སོ་སྭོ་དེ་རིང་ཉི་མ་དྲོ། གཏམ་གཅིག་ཐོས་པ་དེ་རིང་ལས་སྙན་
ང་} 'བལྟད་མོ་གཅིག་ལ་་ད་རེས་ལས་ཆེ་བ། ་ངེད་ཀྱི་ཚང་ལ་རྟག་ཏུ་
ངན་བྱས་པའི། །ལས་ངན་འབྲས་བུ་སྨིན་པ་སྙིང་རེ་ཚིམས། །མགར་
བ ་རང་གི་རལ་གྲིས་བསད་པ་ལྟར། །ལས་ངན་མཚོན་ཆ་འཁོར་བ་
སྙིང་རེ་ཚིམས། །ར་ཡི་འུར་རྡོ་ར་ལ་འཁོར་བ་ལྟར། །ལས་ངན་འུར་
རྡོ་ཕོག་པ་སྙིང་རེ་ཚིམས། །བསམ་པ་ངན་པོ་གཞན་ལ་བྱས་པ་ཡི། །
སྤོར་རྩུབ་རང་ལ་སྨིན་པ་སྙིང་རེ་ཚིམས། །ཁ་སྤ་སྨིན་མ་མེད་པའི་ངོ་
ལ་ལྟོས། །རྣ་བ་མཇུག་མ་བཅད་པའི་འགབ་ལ་ལྟོས། །མ་ཤི་ཚེ་རིང་
ལྟད་མོ་འདི་འདྲ་ཨང་། །གཏམ་སྙན་འདི་འདྲ་གཞན་དུ་སྒྲོག་འ་་
འགྲོ །ཞེས་ཟེར་བ་དང་ཧུར་ཟེར་འཕུར་སོང་བས། སེར་སྐྱ་སྨུག་
10



ཆུང་གཉིས་གཞན་བྱ་ཐབས་མེད་པར་ཨམ་གཙིགས་དམ་དམ་་་་་་་
མཇུག་མ་ལ་མིག་ཅི་རེ་ལྟ་བཞིན་བསྡད་འདུག །ཡང་དེའི་ཚེ་ཤིང་
སྤེན་མ་ཐར་ཐོར་ཡོད་པ་ཞིག་གི་གསེབ་ན་བྱིའུ་མཆུ་རིང་དང་ཏིང་་
ཏིང་མ་ཟེར་བ་གཉིས་འདུག་པས། མཆུ་རིང་གིས་ཏིང་ཏིང་མ་ལ་
འདི་སྐད་ཅེས་སྨྲས་སོ། །བྱ་རོག་ཕ་མས་ཕྲུ་གུ་རྣམས། །ཡུན་རིང་ངལ་
བར་གསོས་གྱུར་ཀྱང་། །ནམ་ཞིག་དྲིན་ལན་ལོག་པ་ཡིས། །ཕ་མ་ཡུལ་
གཞན་མཐའ་ལ་འབུད། །སྐུ་གས་རང་གི་ཕྲུ་གུ་རྣམས། །ཡུན་རིང་
བཟན་འབུས་གསོས་གྱུར་ཀྱང་། །ནམ་ཞིག་དྲིན་ལན་ལོག་པ་ཡིས། །
ཕ་མ་རྡུང་ཞིང་གསོད་ལ་རྔམ། །མི་ངན་ལྟོ་གོས་གཏམ་གསུམ་གྱིས། །
ཡུན་རིང་བརྩེ་བས་བསྐྱངས་གྱུར་ཀྱང་། །ནམ་ཞིག་དྲིན་ལན་ལོག་པ་
ཡིས༑ །རང་གི་དགྲ་བོ་དྭངས་མར་སོང་། །སྒོམ་ཆེན་བརྩེ་བས་རྫ་ཙིག་
རྣམས། །ཡུན་རིང་དྲིན་གྱིས་བསྐྱངས་གྱུར་ཀྱང་། །ནམ་ཞིག་དྲིན་
ལན་ལོག་པ་ཡིས། །སྒོམ་ཆེན་འཁྲུག་རྩོད་བརྙས་སྨོད་བྱེད། །ཅེས་
ཟེར་འདུག་པས། ཏིང་ཏིང་མས་སྨྲས་པ། བདེན་ནོ་མཆུ་རིང་དྲང་
པོའི་གཏམ། །དྲིན་གྱིས་བསྐྱངས་པའི་བུ་ཚ་ཡིས། །ནམ་ཞིག་ཕ་མ་
གསོད་པ་མཐོང་། །ཆོས་ཀྱིས་བསྐྱངས་པའི་སློབ་མ་ཡིས། །ནམ་ཞིག་
སློབ་དཔོན་རྒོལ་བ་མཐོང་། །བཟན་གྱིས་གསོས་པའི་ཁྱི་རྒན་གྱིས། །
ནམ་ཞིག་རང་ལ་འཆང་བ་མཐོང༌། །དྲིན་གྱིས་བསྐྱངས་པའི་གཡོག་
j



འཁོར་གྱིས། །ནམ་ཞིག་རྗེ་དཔོན་ཁྲིམས་སྦྱོར་མཐོང་། །དྲིན་གྱིས་
བསྐྱངས་པའི་རྫ་ཙིག་གིས། །ནམ་ཞིག་སྒོམ་ཆེན་བརྙས་སྨོད་མཐོང་།།
ད་ནི་རང་གཉིས་སྒོམ་ཆེན་ལ། །སེམས་གསོ་ཐུགས་ངལ་མ་མཛད་
ཅེས༑ ཞུ་བར་དྲུང་དུ་ཕྱིན་ན་བབ། །ཅེས་ཟེར་ཏེ་དེ་གཉིས་ཀྱིས་སྤེན་
མའི་ཕོན་པོ་རེའི་སྟེང་ནས་མགྲིན་གཅིག་ཏུ་འདི་སྐད་ཟེར་རོ། །སྒོམ་
ཆེན་ཚུར་གསོན་བྱིའུ་ཡིས། །ཚིག་གསུམ་ཞུ་བ་ཐུགས་ལ་དགོངས། །
བྱས་པ་དྲིན་དུ་མི་གཟོ་བ། །སྤྱིར་ནི་འཁོར་བའི་ཆོས་ཉིད་ཡིན། །ཕར་
ལ་ཕན་བཏགས་ཚུར་གནོད་པ། །སྤྱིར་ནི་འཁོར་བའི་ཆོས་ཉིད་ཡིན}}
མཐོ་བ་དམའ་སར་ལྷུང་བ་ནི། །སྤྱིར་ནི་འཁོར་བའི་ཆོས་ཉིད་ཡིན། །
སྡུག་བསྔལ་ཆུ་ཡི་གཉེར་མ་ནི། །སྒོས་ནི་འཁོར་བའི་ཆོས་ཉིད་ཡིན། །
ནད་མུག་འཁྲུག་རྩོད་དུཁ་ནི། །སྒོས་ནི་སྙིགས་མའི་ཆོས་ཉིད་ཡིན། །
རང་སྤྱོད་ངན་པས་ལོག་སྒྲུབ་ནི། ཡང་སྒོས་རྫ་ཙིག་གཤིས་ལུགས་
ཡིན།་ །དེ་ལྟར་འཁོར་བའི་ཕུན་ཚོགས་ལ། །ཡིད་བརྟན་མི་འདུག་
ཐུགས་ལ་དགོངས: །ཐུགས་ངལ་མ་མཛད་སྒོམ་ཆེན་པ། །ཞེས་ཟེར་
འདུག་པས། ཁོ་བོས་དེ་གཉིས་ལ་འདི་སྐད་ཅེས་སྨྲས་སོ། །བདེན་ནོ་
བྱིའུ་ཆུང་སྨྲ་མཁས་ཅན། །ལོངས་སྤྱོད་འཛོམས་པའི་ཕྱུག་པོ་ཡང༌། །
མཐའ་མ་སྤྲང་པོ་བྱེད་པ་མཐོང་། །མངའ་ཐང་འབྱོར་པའི་རྒྱལ་བློན་
ཡང་༑ །མཐའ་མ་ཡང་བྲན་བྱེད་པ་མཐོང་། །མཐོ་ལ་བཙན་པའི་བླ་
12



དཔོན་ཡང་། །མཐའ་མ་དམའ་སར་ལྷུང་བ་མཐོང་། །སྔ་དྲོ་མཐུན་
པའི་མཛའ་བོ་ཡང་། །ཕྱི་དྲོ་སྡང་བའི་དགྲ་བོར་མཐོང་། །ཕྱི་དྲོ་
གནོད་པའི་དགྲ་བོ་ཡང་། །སྔ་དྲོ་མཐུན་པའི་གཉེན་དུ་མཐོང་། །དྲིན་
གྱིས་བསྐྱངས་པའི་རྫ་ཙིག་གཉིས། །ད་ནི་དགྲ་བོ་དག་ཏུ་མཐོང་། །དེ་
ལྟར་འཁོར་བའི་ཕུན་ཚོགས་ལ། །སྙིང་པོ་མི་འདུག་བྱིའུ་ཆུང་གཉིས།།
ཡིད་བརྟན་མི་འདུག་བྱིའུ་ཆུང་གཉིས། །བློ་གཏད་མི་འདུག་བྱིའུ་
ཆུང་གཉིས། །ཞེས་སྨྲས་སོ། །ཡང་དེའི་ཚེ་སྤང་ཁ་ཞིག་ན། བཀྲ་ཤིས་
དང་དོན་གྲུབ་ཟེར་བ་གཉིས་འདུག་ །དོན་གྲུབ་ཀྱིས་བཀྲ་ཤིས་ལ་
འདི་སྐད་ཅེས་སྨྲས་སོ། །ཀྭ་ཡེ་གྲོགས་པོ་བཀྲ་ཤིས་ཚུར་གསོན་དང་། །
རྫ་ར་སེར་སྐྱ་བྱི་བ་སྨུག་ཆུང་གིས། །སྒོས་ཆེན་ཐུགས་དཀྲུག་ཕུང་
གཞི་བྱེད་ལུགས་འདིས། །ཆུ་མ་བདེ་ན་ཉ་ཡང་མི་བདེའི་དཔེས། །
རང་རེ་གཉིས་ཀྱང་མི་བདེ་བྱུང་དོགས་འདུག །ཤིང་གཉིས་གས་
པའི་དབྲག་གི་སྤྱིན་ཆུ་དང་། །མེ་ནི་ཆུང་དུས་བསད་ན་ལེགས་པའི་
དཔེས༑ །རང་རེས་བར་མི་བྱས་ན་ལེགས་ལམ་ཆགས། །ཞེས་ཟེར་
བས་བཀྲ་ཤིས་ཀྱིས་སྨྲས་པ། གྲོགས་པོས་སྨྲས་པ་ང་ཡི་སེམས་ལ་
བབས༑ །མི་ངན་གཅིག་གིས་ཡུལ་ཚོ་ཕུང་ཞིང་དཀྲུག །ཟས་ངན་
གཅིག་གིས་ལུས་ཀྱི་སྟོད་སྨད་དཀྲུག །གཡོག་ངན་གཅིག་གིས་དཔོན་
འབངས་ཚང་མ་དཀྲུག །ངང་པ་གཅིག་གིས་རྒྱ་མཚོའི་གཏིང་ནས་
Lན



དཀྲུག །ཅེས་ཟེར་བ་ལྟར་བདེན་པར་འདུག །ད་རང་རེ་གཉིས་ཀྱང་
གཏམ་གཅིག་བཏང་ནས་ཨེ་ཉན་བལྟ་ཟེར་ནས་འདི་སྐད་ཅེས་སྨྲས་
སོ༑ །ཁྱིམ་མཚེས་རྫ་ར་སེར་སྐྱ་སྨུག་ཆུང་གཉིས། །བསམ་པ་ནང་དུ་
ཁུག་ལ་དྲིན་འཛིན་གྱིས། །ཁྱེད་ཀྱི་དེ་འདྲ་ཧ་ཅང་མ་ཐལ་ལམ། །ཕོ་
གཅིག་རྒོད་ཀྱང་རང་ཚོད་ཟིན་པ་དགའ། རྟ་གཅིག་མགྱོགས་ཀྱང་
ཐལ་ན་གཡང་ལ་ལྷུང༌། །གཏམ་གཅིག་མཁས་ཀྱང་མང་ན་ཆ་འཇོག་
དཀོན །ཟས་གཅིག་ཞིམ་ཡང་མང་ན་རྒྱུ་མ་འཁྲུག །ད་ནི་རང་ཚོད་
ཟིན་ན་མི་ལེགས་སམ། །ཞེས་ཟེར་འདུག་པས། སེར་སྐྱ་སྨུག་ཆུང་གི་
མཚང་ལ་ཕོག་ནས། འདི་སྐད་ཟེར་རོ། །བཀྲ་ཤིས་དོན་གྲུབ་ཟེར་
བའི་ཕོ་ཆུང་གཉིས། །ལབ་ཁྲལ་མ་བྱེད་རང་ཚོད་ཁྱོད་རང་ཟུངས། །
ངེད་ཀྱི་དོན་ལ་ཁྱོད་ལ་གཅུ་གལ་མེད། འ ཕྱིང་བ་འཆག་ལ་ཁྱི་ལ་
གཅུ་གལ་མེད། །ངང་པའི་རྐྱལ་ལ་ཉ་ལ་གཅུ་གལ་མེད། །དོན་མེད་
ལག་མགོ་རྡོ་སྲུབས་འཇུག་པ་ལས། །ཉི་ཁུག་ཅིག་ཏུ་བྲང་ཤིག་སྒྲུག་
ལ་སོང་། །ཞེས་ཟེར་བས། བཀྲ་ཤིས་དོན་གྲུབ་གཉིས་ཁ་སྐྱེངས་ནས་
འཛུམ་མུལ་མུལ་ལས་ཅང་མི་སྨྲ་བར་ལོག་སོང༌། དེའི་ཚེ་སྒོམ་ཆེན་
ཉིད་གན ས་ལ་བློ་ཡང་མི་ཕེབས། དགེ་སྦྱོར་ཡང་བྱེད་མི་འདོད།
སེམས་ཀྱང་སྐྱོ་ཞིང་ཡིད་ཆད་པ་ཞིག་བྱུང་། ཡར་བལྟས་པས་རྒོད་པོ་
ཞིག་ནམ་མཁའ་ལ་ལྡིང་ཞིང་འགྲོ་འདུག །ཀྱེ་མ་ང་རྒོད་པོ༌ ་ཡ་གི་



ཡིན་ན་རང་གང་མོས་ཀྱི་ཕྱོགས་ལ་ཡུད་ཙམ་ཞིག་ལ་ཕུར་ནས་ཕྱིན་་
ཆོག་པ་ལ། ད་ང་ནི་གནས་འདིར་སྡོད་ཡུན་རིང་ནས་རྫ་ཙིག་སོགས་
ཀྱིས་བརྙས་སྨོད་བྱེད་པ་འདི་འདྲ་ཡི་མུག་པ་ལས་མི་འདུག་སྙམ་་་་་
རྒོད་པོ་དེ་ལ་འདི་སྐད་ཅེས་སྨྲས་སོ། །མཁའ་ལ་ལྡིང་བའི་རྒོད་པོ་
- ཚུར་གསོན་དང་། །ཧ་ཅང་འབྱོན་པའི་ཕྱོགས་ལ་མ་རིང་ན། །བདག་
ཉིད་སེམས་པ་སྐྱོ་བའི་སེམས་གསོ་རུ། །ཅུང་ཞིག་ངང་འཐེན་མཛོད་
དང་ཚིག་གསུམ་ཞུ། །ཞེས་སྨྲས་པས། རྒོད་དེ་ཅུང་ཞིག་ལྷོད་སོང་
ནས། འདི་སྐད་ཅེས་སྨྲས་སོ། །ཨེ་མ་ཁྱོད་ནི་བྱ་ཡི་དྲང་སྲོང་སྟེ། །སྲོག་
གཅོད་སྤངས་ཤིང་བྱམས་པའི་ངང་ཚུལ་ཅན། །གཉེན་ལ་མ་ཆགས་
སུ་བྱམས་ཕ་མ་དང་། །ཡུལ་ལ་མ་ཆགས་གང་སྐྱིད་ཕ་ཡུལ་མཛད། །
གནས་ལ་མ་ཆགས་རྒྱལ་ཁམས་ཕྱོགས་མེད་མཛད། །ཁྱེད་ཀྱི་སྤྱོད་
ཚུལ་ལ་ནི་བདག་ཉིད་མོས། །ང་ནི་སྐྱོ་བའི་ངང་ཚུལ་ཅུང་ཟད་ཞུ། །
ལས་ཀྱི་དབང་གིས་སྙིགས་མའི་དུས་འདིར་སྐྱེས། །སྨོན་ལམ་མ་གྲུབ་
བོད་ཡུལ་མཐའ་འདིར་སྐྱེས། །ཀུན་དང་བསྟུན་ན་དམ་པའི་ཆོས་
དང་འཁོན། །ཆོས་མཐུན་གནས་ན་ཀུན་གྱིས་བརྙས་སྨོད་བྱེད། །ཆོས་
ལ་འབུངས་ན་མཐོ་དམན་དགྲ་རུ་ལངས། །དམན་ས་བཟུང་ན་སྙོམ་
ཆུང་མཐའ་ལ་འབུད། །ཕར་ལ་ཕན་བཏགས་ཚུར་ལ་གནོད་ངན་
བྱེད། །སྙིགས་མའི་ལོག་སྒྲུབ་བདག་གིས་མི་བཟོད་པས། །ཆགས་མེད་
15



རྒྱལ་ཁམས་མྱུར་བར་བདག་ཉིད་མོས། །ཞེས་སྨྲས་པས་རྒོད་པོ་དེ་
ལྡིང་འཁོར་ལན་གསུམ་བརྒྱབ་ནས་འདི་སྐད་ཟེར་རོ། །ཀྭ་ཡེ་སྒོམ་
ཆེན་དམ་པ་ཚུར་གསོན་དང་། །ཁྱོད་ནི་བསོད་ནམས་བསགས་པས་
མི་ལུས་ཐོབ། །མི་ལུས་དོན་ལྡན་སྒྲུབ་པ་སྙིང་པོར་མཛད། །གཅིག་
པུར་དབེན་གནས་མཛད་པ་བདག་ཉིད་མོས། །ད་ནི་སྙིགས་མའི་
ངང་ཚུལ་ཅུང་ཟད་ཞུ། ་།སྔོན་དུས་པད་མ་སམ་བྷའི་ལུང་བསྟན་
ལས། །མ་འོངས་བསྐལ་པ་སྙིགས་མའི་དུས་མཐའི་རུ། ་ །ངན་པ་
དཔུང་བསྡེབས་བཟང་པོ་མཐའ་ལ་འབུད། །ངན་པ་བཀུར་ཞིང་
བཟང་པོ་ཁྱི་ལྟར་འབུད། །ངན་པ་མཐོ་ཞིང་བཟང་པོ་དམའ་སར་
འབུད༑ །རང་སྐྱོན་མི་མཐོང་གཞན་སྐྱོན་མཛུབ་མོས་སློང་། །ངན་པ་ ལ
ཞེ་སྒུག་གཅིག་ལ་གཅིག་གནོད་བྱེད། །དེ་འདྲའི་དུས་སུ་དཀར་
ཕྱོགས་ལྷ་ཀླུ་འཁྲུག །ནད་མཚོན་འཁྲུག་མུག་ཆར་ཆུ་དུས་མི་འབབ། །
དེ་ཚེ་སྐྱེ་འགྲོ་མི་བདེ་དུཁ་མྱོང་། །ཞེས་གསུངས་སྙིགས་མའི་སྤྱོད་
ཚུལ་ལ་དགོངས་ནས། ་ །དབེན་པའི་གནས་སུ་སྒྲུབ་པ་སྙིང་པོར་
མཛད། །ཅེས་ཟེར་བས། རྒོད་པོ་དེ་ལ་འདི་སྐད་ཅེས་སྨྲས་སོ། །ཡང་
གཅིག་གསོན་དང་མཁའ་ལྡིང་འདབ་གཤོག་ཅན། །བདག་ཉིད་སྐྱིད་
པོའི་ཕ་ཡུལ་རྒྱབ་ཏུ་བསྐྱུར། །གཉེན་འདུན་ཆོས་གྲོགས་ཡོད་པ་རིང་
དུ་གནས། : '།ཆ་མེད་ཡུལ་དུ་ཟླ་མེད་གཅིག་པུར་ལུས། །ཆོས་ལ་
16



བསྒྲིམས་ཀྱང་ཆོས་མིན་དབང་དུ་ཤོར། །སེམས་ཉིད་འཕྱོ་ཞིང་བླ་མ་
སྙིང་ནས་དྲན། །སྐྱབས་མགོན་མཛོད་ཅིག་བླ་མ་ཡི་དམ་ལྷ། །བར་
ཆད་སོལ་ཅིག་མཁའ་འགྲོ་ཆོས་སྲུང་རྣམས། །ཞེས་སྨྲས་པས། ཡང་
རྒོད་པོ་དེས་འདི་སྐད་སྨྲས་སོ། །ཡང་གཅིག་སྒོམ་ཆེན་དམ་པ་ཚུར་
གསོན་དང་། །སྤྱིར་ནི་འཁོར་བའི་གནས་ན་བདེ་བ་དཀོན། །སྒོས་ནི་
སྙིགས་དུས་རྐྱེན་ངན་རུ་འཛིངས་པས། །སྡུག་བསྔལ་མི་བོད་ཆུ་ཡི་
གཉེར་མ་འདྲ། །དེ་བས་གཅིག་ཏུ་དབེན་པར་ལེགས་བསྟེན་ཏེ། །
སྒྲུབ་པ་སྙིང་པོར་མཛོད་ཅིག་སྒོམ་ཆེན་པ། །རང་གཉིས་ཕྱི་མ་མཁའ་
སྤྱོད་གནས་སུ་མཇལ། །དེ་བར་ཐུགས་སེམས་སྤྲོ་བའི་ངང་དུ་
བཞུགས༑ །ཞེས་སྨྲས་ཏེ། ཤར་ཕྱོགས་ཀྱི་ནམ་མཁའ་ལ་ལྡིང་ཞིང་
སོང་། ཡང་དེའི་ཚེ་སྤྱིལ་བུའི་ལྟག་ན་ལྷ་བྱ་གོང་མོ་གཉིས་འདུག་
པས་དེ་གཉིས་ན་རེ། ངོ་རང་གཉིས་ཀྱིས་རྫ་ཙིག་གཉིས་ལ་གཏམ་
དཔའ་ཆེན་གྱི་མདོའ་འདྲ་བ། ་ ་ རྣོ་ལ་དོན་འགྲིལ་བ་ཞིག་སྨྲས་ནས་
བསླབ་བྱ་ཞིག་བྱས་ན་ཟེར་ནས་འདི་སྐད་ཟེར་རོ། །རྫ་ཚིག་གཉིས་
པོ་ངེད་ཀྱི་གཏམ་འདི་ཉོན། །ཕུང་གཞི་སྡེ་དཀྲུག་འདི་འདྲ་བྱས་མི་
འཐུས༑ །མི་གཅིག་ཞོར་ལ་ཡུལ་སྡེ་ཕུང་ཞིང་དཀྲུགེ །ཁྱི་གཅིག་ཞོར་
ལ་ལུང་པ་ཀུ་ཅོས་འགེངས། །ཤིག་གི་ཞོར་ལ་ཁྱི་ཤིག་སྤར་འཛིན་
ཐེབས༑ །རྣ་བའི་ཞོར་ལ་རི་བོང་ལྷན་རྡོ་འཕོག །ར་ཡི་ཞོར་ལ་ལུག་གི་
17



རྐང་པ་དཀྲུམ། །ཉན་ན་འཕྲལ་ཕུགས་ཕན་པའི་བསླབ་བྱ་ཡིན། །
ཞེས་ཟེར་འདུག་པས། སེར་སྐྱ་སྨུག་ཆུང་གིས་སྨྲས་པ། གོང་མོ་ཟེར་
བའི་འདྲེ་བྱ་བྱུས་གཏོགས་མཁན། །རང་བྱུས་མི་ཤེས་གཞན་བྱུས་
བཞག་ན་སྤམ། །མི་ཤེས་བརྒྱ་ཡིས་གྲོས་འགོ་བཏོན་པ་ལས། །ཤེས་པ་
གཅིག་གིས་ཚིག་གཅིག་ལབ་པ་དགའ། །བསླབ་བྱ་ཤེས་ན་ཁྱོད་རང་
གཉིས་ལ་རན། །དེ་བས་རྣ་བ་མ་ཚ་ཁ་རོག་སྡོད། །རྫབ་མེད་སྤང་ལ་
གྲོ་བ་བརྐོ་ལ་སོང་། །རི་རྩེ་གང་མཐོར་བྱ་ར་བལྟ་བར་སོང་། །ཞེས་
ཟེར་འདུག་པས། ཡང་བྱིའུ་ཅོ་ཀ་གཉིས་ཀྱིས་གོང་མོ་ལ་སྨྲས་པ། ཀྱེ་
ཀྱེ་གསོན་དང་ལྷ་བྱ་གོང་མོ་གཉིས། །མི་ཉན་པ་ལ་ཁ་ཏ་བྱེད་པ་
ལས༑ །ཡིག་དྲུག་མ་ཎི་བགྲོངས་ལ་ཞལ་རོག་བཞུགས། །མི་ཉན་པ་ལ་
ཁ་ཏ་བྱེད་པ་དེ། །གྱོང་པོའི་ཤིང་ལ་མདུད་པ་རྒྱག་པ་འདྲ། །མི་ཉན་
པ་ལ་ཁ་ཏ་བྱེད་པ་དེ། །རི་གཟར་ཆུ་སྣ་གྱེན་ལ་འདྲེན་པ་འདྲ། །མི་
ཉན་པ་ལ་ཁ་ཏ་བྱེད་པ་དེ། །གླང་ཆེན་སྨྱོན་པའི་གདོང་སྣ་འདྲེན་པ་
འདྲ །མི་ཉན་པ་ལ་ཁ་ཏ་བྱེད་པ་དེ། །ཀོ་བ་སྐོམ་པོ་ལག་པས་མཉེས་
པ་འདྲ། །དེ་བས་རང་ལ་འཆི་ཁར་ཕན་ངེས་པའི། །དམ་པའི་ལྷ་ཆོས་
མཛོད་ལ་རང་མགོ་ཐོན། །ཞེས་ཟེར་ཏེ་འཕུར་སོང་། ཡང་སེར་སྐྱ་
སྨུག་ཆུང་གིས་གྲོས་བྱས་པ། ད་རེས་ཀྱི་བྱ་བ་འདི་མགོ་ཉོག་ལ་
གཏིང་རིང་བ། རྒྱུ་ཆུང་ལ་རྐྱེན་ཆེ་བ། འབ་འུབ་མི་འདུས་པ་གཅིག་
18



བྱས་བྱུང་ཟེར་ནས་མགོ་སྒུར་སློག་སློག་ཏུ་བསྡད་འདུག །ཡང་
བསམས་པ། གྲོགས་པོ་དཀར་ཆུང་དང་བསམ་གཏན་ལ་གྲོས་དྲིས་
ན་ཨ་དྲག་ཟེར། དེ་གཉིས་ཀྱིས་སྨྲས་པ། གྲོགས་པོ་དཀར་ཆུང་གྲོགས་
པོ་བསམ་གཏན་གཉིས། །རང་རེ་ཚུང་ནས་འདྲིས་པའི་གྲོགས་པོ་ལ།།
སྡུག་དུས་མ་ཕན་གྲོགས་ངན་ཁྱི་ལ་ལོད། །སྐྱོ་དུས་མ་ཕན་མཛའ་
བོས་ཅི་རང་བྱེད། །དགོས་དུས་མ་ཕན་ནོར་གྱིས་ཅི་རང་བྱེད། །སྒོམ་
ཆེན་ཟེར་ཀྱང་སྒོམ་ཆུང་གྱོད་རྒན་འདིས། །མི་དཀར་ཞྭ་ནག་
གཡོགས་ནས་བསྙོན་དོར་བཙུགས། །ཉེས་པ་མེད་ཀྱང་ཁྲིམས་གཅོད་
འདི་འདྲ་བྱས། །ངེད་གཉིས་ལྟོགས་ཀྱང་རྩྭ་སྔོན་ལོ་མ་ཟ། །སྐོམ་ན་
གཡའ་ཆུ་གངས་ཆུ་རྫ་ཆུ་འཐུང་། །མི་ཟས་སྤངས་ནས་ལོ་ནི་དུ་མ་
སོང་༑ །རྐུན་ཆུང་བྱས་པའི་ལོ་རྒྱུས་སྔར་ཡང་མེད། །ད་ནི་རང་ཚོད་
དགྲ་ཤ་མ་ལོན་ན། །རྫ་ར་ཙི་གུའི་ལར་རྒྱ་ཤོར་ཉེན་འདུག །ད་རེས་
རེམ་ཞིག་རེམ་ཞིག་གྲོགས་པོ་གཉིས། །ཞེས་ཟེར་བས། དེ་གཉིས་ཀྱི་
བསམ་པ་ལ། སེར་སྨུག་གཉིས་ལ་སྔར་ནས་རང་ལབ་གཞི་ཞིག་ཡོད།
ད་རེས་ཀྱང་འཚམ་འགྲོ་ཟེར། འདི་སྐད་ཟེར་རོ། །རྫ་ར་སེར་སྐྱ་བྱི་བ་
སྨུག་ཆུང་གཉིས། །ཁྱེད་གཉིས་ཁྲ་ཆེན་ལྟ་བུའི་ཕོ་རྒོད་དང་། །ངེད་
གཉིས་བྱིའུ་ལྟ་བུའི་སྙོམས་ཆུང་བ། །གྲོགས་པོ་སྔར་ཡང་མ་བྱུང་ད་
མི་ཞུ། །མི་མཉམ་བྱིའུ་ཁྲ་དང་སྡེབ་པ་དེ། །ནམ་མཁའ་བྱ་སྤུས་ཁེངས་
19



པའི་སྔ་ལྟས་ཡིན། །དེ་བས་ངེད་གཉིས་གནས་གསོས་གང་བདེར་
འགྲོ །ཞེས་ཟེར་གྱིན་ལ་ཆུང་གཅིག་བརྒྱབ་ནས་སོང་། ཡང་བྱི་བ་
སྨུག་ཆུང་གི་བསམ་པ་ལ། མི་རྣམས་ཕལ་ཆེར་ཕྱུག་པོའི་བུ་ལ་བྱམས་
ཟེར་བ་བདེན་པ་རང་འ དུག །འདི་ཚོ་ཐམས་ཅད་ཀྱིས་སྒོམ་ཆེན་
འདིའི་ཕྱོགས་རང་བྱེད་པ་མ་གཏོགས་ངེད་ལ་གཤའ་མ་རང་བྱེད་་་
མཁན་བྱིའུ་རྐང་ཆག་གཅིག་ཀྱང་མི་འདུག །ད་ནི་ཞང་པོ་སྤོ་ཐང་ལ་
དྲིས་པ་ཨ་དྲག་ཟེར། རྫ་སྲུབས་ཤིག་ན་སྤོ་ཐང་ཟེར་བའི་ཙི་གུ་རྒད་
པོ་གཅིག་འདུག་པ་དེ་ལ་སྨུག་ཆུང་གིས་སྨྲས་པ། ཀྱེ་མ་ཞང་པོ་སྤོ་
ཐང་ཚུར་གསོན་དང་། །མི་དྲག་བྱས་ཀྱང་ཞང་པོ་ཁྱེད་རང་དྲག །ཚ་
བོ་ང་དང་རྫ་ར་སེར་སྐྱ་གཉིས། །སྔར་ནས་ཡུལ་འདིའི་མི་ཚད་སྲང་
ཚད་ཡིན། །སྨྲས་པའི་གཏམ་ལ་ཀུན་གྱིས་ཆ་འཇོག་བྱེད། །མང་པོ་
ཚོགས་དུས་གྲལ་གྱི་འགོ་རུ་སྡོད། །བཟའ་བ ཏུང་བཟང་ལ་ཞིམ་པ་
ངེད་ལ་ཞུ། །འཕྲལ་ཕུགས་གྲོས་འགོ་གང་ཡིན་ངེད་ཀྱིས་འདོན། །དེ་
ལྟ་ལགས་ཀྱང་སྒོམ་ཆེན་གྱོད་རྒན་འདིས། །ངེད་གཉིས་ཆེན་པོ་ཡིན་
པ་ཆུང་ངུར་བཏང་། །གུལ་གྱི་འགོ་ནས་གྲལ་མཇུག་མཐའ་ལ་ཕུད། །
སྔར་མེད་གསར་བྱུང་ཁྲིམས་གཅོད་འདི་འདྲ་བྱས །འདི་འདྲ་ཞང་
པོའི་བློ་ལ་ཨ་རང་ག ཤོམ། །ད་ནས་རང་རེ་ཞང་ཚན་བྱེད་འདོད་ན། །
རང་རེའི་ཚ་བོའི་དཔུང་རོགས་ཅིས་ཀྱང་མཛོད། །ཅེས་ཟེར་བས། ཙི་
20



གུ་རྒད་པོ་གོག་གོག་ལངས་ནས་འདི་སྐད་ཟེར་རོ། །ཚ་བོ་ང་ནི་ལོ་
རྒན་ལོན་ཞིང་གོག །མགོ་ལ་སྐྲ་དཀར་ངོ་ལ་གཉེར་མས་ཁེངས། །ཁ་
ཡི་སོ་བུད་མིག་ཀྱང་གཏི ང་ལ་བརྡིབས། །སྡོད་དུས་ས་ཐག་ཆད་ལྟར་
སྡིག་བསྒྱུར་སྡོད། །ལངས་ན་ཤིང་རྩ་འདོན་བཞིན་རེམ་ནས་ལངས། །
ལུས་པོ་གུར་ཞིང་འགྲོ་ན་གོམ་བགྲོད་འ ཁྱོར། །ད་ནི་འཆི་ཁོར་མ་ཎི་
བགྲང་པ་ལས། །ཚ་བོའི་དཔུང་རོགས་རྒད་པོས་ཅི་ལ་ཡོང་། །སེམས་
ལ་ཤར་ཡང་ལུས་པོས་ཅི་ལ་ལྕོགས། །དེ་བས་སྒོམ་ཆེན་དེ་ལ་བ ཏུད་
པ་དྲག །དེ་ནི་ཞང་པོ་རྒད་པོའི་ཁ་ཆེམས་ཡིན། །ཞེས་ཟེར་རོ། །ཡང་
དེའི་ཚེ་རྡོ་གསེབ ་གཅིག་ན་སྲེ་མོ་གཅིག་འདུག་པ་དེའི་བསམ་པ་ལ།
འདྲེ་སྲོག་ཤོར་འདྲ་བའི་སེར་སྨུག་གཉིས་ལ་གཏམ་སྡིག་ཐོན་ལ་དོན་
གོ་བ། སྙིང་རྩ་ནོན་ངེས་པ་གཅིག་གཏོང་དགོས་པ་འདུག་ཟེར།
མཇུག་མ་གནམ་ལ་བསྒྲེངས་མགྲིན་པ་གཟེངས་གཟེངས་ལན་གསུམ་
བྱས་ཏེ། འདི་སྐད་སྨྲས་སོ། །མགྱོགས་པོ ས་མ་དེད་སྐོབ་པོས་མ་ཟིན་
ཅིང་། །ཆུ་ཆེན་མ་བརྒལ་ཆུང་ངུས་མ་འཁྱེར་བ། །ངན་པ་གཉའ་
རེངས་སེར་སྨུག་གཏམ་འདི་ཉོན། །རང་རེ་གཞི་གཅིག་མཉམ་པོར་
སྡོད་པ་ལ། །གཅིག་གིས་གཅིག་ལ་གང་ཕན་བྱེད་མ་གཏོགས། །ཕན་
ཚུན་གནོད་འཚེ་འཁྲུག་ལོང་བྱས་མི་ཆོག །སྤྱིར་ནི་སྒོམ་ཆེན་རི་ཡི་
རྒྱན་ཆ་ཡིན། །སྒོས་ནི་སྒོམ་ཆེན་ང་ཡི་བླ་མ་ཡིན། །ཕྱིན་ཆད་རང་
A



ཚོད་ཟུངས་ཤིག་རྫ་ཙིག་གཉིས། །གཏམ་འདི་གོའམ་ཐོས་སམ་རྫ་
ཅིག་གཉིས། །ཞེས་ཟེར་འ དུག་པས། ཁོང་གཉིས་ཅུང་ཟད་འཇིགས་
ཏེ ་ག ཅིག་མིག་གཅིག་ལ་ཧུ ར་ཧུར་བལྟ་བཞིན་ཅུང་ཟད་ལུས་སོང་།
ཡང་དེ་གཉིས་ཀྱིས་སྲེ་མོ་ལ་འདི་སྐད་ཞུས་སོ། །སྤྱང་རིག་འཁྱུག་
པའི་སྲེ་མོ་ཅུང་ཞིག་གསོན། །སྒོམ་ཆེན་ཆོས་པ་གཤའ་མ་ཡིན་བདེན་
ན༑ །སྙིང་རྗེ་མེད་པའི་ཁྲིམས་གཅོད་འ དི་ལ་གཟིགས། །ངེད་ཀྱི་ངོ་
དང་མཇུག་མ་འདི་ལ་གཟིགས། །ཕོར་རྙིའི་ནང་དུ་བཙོན་འཇུག་
འཁྱི ག་རྡུང་བཏང་། །ལག་པས་ཚུགས་པ་ཁ་ཡིས་མི་ཚུགས་ལྟར། །
སེམས་ཀྱིས་ཚུགས་ཀྱང་ལུས་ཀྱིས་གུར་མ་ཚུགས། །ན་ཟུག་མ་བཟོད་
འཁྲུག་རྩོད་བྱེད་དགོས་བྱུང་། །སྲེ་མོའི་བ ཀའ་ལ་གྱེན་ལྡོག་ཅི་ལ་
པོད༑ འོན་ཀྱང་ད་དུང་ཞུ་ལམ་མ་འགགས་ཤིག །ཅེས་ཟེར་རོ། །ཡང་
ཁོ་གཉིས་ན་རེ། ད་རང་གཉིས་གྲོས་བརྙིང་ཆ་ཆེ་ལ་བབ་བརྟན་པ།
ཕུགས་ནས་མི་འགྱོད་པ་གཅིག་བྱེད་རང་དགོས་པ་འདུག །དཔེ་ལ་
ཕོ་རྒོད་ཀྱང་རྒྱབ་ཏུ་ལྟག་གཅིག་དགོས་ཟེར་བ་དེ་བདེན་པ་རང་་་་
འདུག །རང་གཉིས་ཕོ་རྒོད་རྟ་མགྱོགས་ཀྱང་ལྟག་རྩ་སྒྲེང་སྒྲེང་རང་
མེད་པ་འདིས་ལན་འ དུག །ད་ཕུ་ཡ་གི་ན་ཙི་གུ་སྲོག་ཤོར་ཟེར་བ། མེ་
ལས་དབལ་ཚ། ཆུ་ལས་རྦ་དྲག་པ་ལྷ་འདྲེ་མི་གསུམ་གྱིས་མི་ཐུབ་པ་
ཞིག་ཡོད་འདུག །ད་དེ་ལ་བརྒྱ་འབུལ་གཞན་གྱི་བློར་མི་ཤོང་བ་ཧ་



ལས་འགྲོ་བ་ཞིག་ཕུལ་ནས། མགོ་འདྲེན་ཡང་དག་རང་བཅོལ་བ་
དྲག་འདུག་ཟེར། གྲོ་མའི་ཐུམ་གཅིག །ཟན་དང་འབྲུ་སྣ་འདྲེས་པའི་
ཐུམ་གཅིག །ཇ་མར་འདྲེས་པའི་ཐུམ་མཐེ་བོང་ཙམ་གཅིག །རས་
དར་གྱི་ཚན་གྲངས་བཅས་ཁྱེར་ཏེ། སྲོག་ཤོར་གྱི་མདུན་དུ་སླེབས་པ་
དང་། མགོ་བོ་གུག་གུག་ལན་གསུམ་གྱིས་ཕྱག་བྱས། འབུལ་བ་རྣམས་
མདུན་དུ་བསྒྲིགས། དར་སྣ་གོས་སྣས་མཇལ་དར་བྱས་ཏེ། པུས་མོ་ས་
ལ་བཙུགས། ཐལ་མོ་ཀྲོང་ཀྲོང་བྱས་ནས་མགྲིན་གཅིག་ཏུ་འདི་སྐད་
ཞུས་སོ། །དཔའ་ཞིང་གཏུམ་པ་ཙི་གུའི་རྒྱལ་པོ་དགོངས། །ཁྱེད་ནི་
མཐུ་སྟོབས་གེ་སར་རྒྱལ་པོ་འདྲ། །ཁྱེད་ནི་གཏུམ་དྲག་ཆེ་ལ་དྲག་
ཤུལ་ཆེ། །ངེད་གཉིས་ཁྱེད་ལ་སྐྱབས་ཞུ་མགོ་འདྲེན་མཛོད། །ད་ནི་ཞུ་
དོན་སྙིང་པོ་འདི་ལྟར་ལགས། །སྒོམ་ཆེན་ཚུལ་ཁྲིམས་ཟེར་བའི་གྱོད་
རྒན་འདིས། །ངེད་ལ་ཁྲིམས་གཅོད་འདི་འདྲ་བྱས་ལ་གཟིགས། །སྒོ་
རྒྱབ་ཐག་བཅད་ཁྲིམས་གཅོད་འདི་ལ་གཟིགས། །ད་རེས་ངེད་ཀྱི་
རྒྱབ་གནོན་མ་མཛད་ན། །རང་རེ་རྫ་ཙིག་ལར་རྒྱ་འཆོར་ཉེན་འདུག།
དེ་དོན་དགོངས་ལ་མགོ་འདྲེན་ཅིས་ཀྱང་ཞུ། །ཞེས་ཟེར་འདུག་པས།
ཙི་གུ་སྲོག་ཤོར་ཟེར་བ་དེ་ཧ་ལས་པ་ལྟར་བྱས་ཏེ། རྐང་ལག་གིས་ས་
གནམ་ལ་བུན་བུན་གཏོར། ཁ་སྤྱི་དང་སྨིན་མ་ཡང་གྱེན་ལ་གཟེངས་
ནས༑ འདི་སྐད་ཟེར་རོ། །ཧ་ཧ་ང་ནི་ཨ་ཕོ་མཐུ་ཆེན་ཡིན། །ད་ནི་
23



འཇིགས་རུང་སེང་གེ་ཁྲོས་པ་འདྲ། །ང་ནི་མིག་རྩ་དམར་ལ་སྤར་
ཁྱིམ་ཆེ། །གོ་མཚོན་ཐོགས་པ་བརྒྱ་ཡིས་ང་མི་ཐུབ། །དཔའ་བོ་སྟོང་
གིས་བསྐོར་ཀྱང་ང་མི་ཐུབ། །ང་དང་འདྲ་བའི་ཨ་ཕོ་སུ་ཡོད་སྟོན། །
ཨ་ཕོ་མཆོངས་པའི་ལོ་རྒྱུས་མང་དུ་ཡོད། །ཨ་ཕོ་བྲོས་པའི་རྣམ་
གྲངས་ཤོད་རྒྱུ་མེད། །ཁྱོད་གཉིས་མགོ་འདྲེན་ཨ་ཕོས་ཅིས་ཀྱང་
ཡོང་། །སྒོམ་ཆེན་དེ་འདྲ་གང་ན་འདུག་པ་སྟོན། །ཅེས་ཟེར་ཞིང་
འདུར་འདུར་བརྒྱུགས་ནས་བདག་གི་མདུན་དུ་སླེབ ས་པ་དང༌།
བྲག་གི་ལོགས་ནས་ཨོག་དཀར་བ་འཇིགས་སུ་རུང་བ་ཞིག་བབས་ཏེ།
སྡེར་བཞི་ས་ལ་བགྲད། མཆེ་བ་གཙིགས་ཤིང་ཁྲོ་གཉེར་བསྡུས་ཏེ་
འདི་སྐད་སྨྲས་སོ། །ཚུར་ལ་ཉོན་ཅིག་རྫ་ཙིག་ཚེ་ཟད་རྣམས། །ང་ནི་
སྒོམ་ཆེན་འདི་ཡི་བཀའ་སྲུང་ཡིན། །ཁྱོད་རྣམས་འཆི་གསོན་ང་ཡི་
ལག་ཏུ་ཡོད། །སྒོམ་ཆེན་བཀའ་བསྒོས་དམ་ལ་གནས་ན་དང༌། །མི་
གནས་ཁྱོད་རྣམས་ང་ཡིས་ཟ་ཞིང་རྔུབ། །ཅེས་ངར་སྐད་བཏོན་ནས་
སྨྲས་སོང་བས། ཙི་གུ་སྲེག་ཤོར་ཟེར་བ་ཁ་ཕོ་ཆེ་དེ་ཤོབ་ཟེར་རྡོ་
གསེབ་གཅིག་ལ་བྲོས་ནས། འཇིགས་པ་འཇིགས་པ་ད་ནི་དེ་ཕྱོགས་
ལ་མི་ཐུབ་ཐག་ཆོད་ཟེར་འདར་ཁུམ་ཁུམ་བྲུན་འཛར་འཛར་དུ་་་་་་
བསྡད་འདུག །བྲག་ལོགས་ན་ཕོ་རོག་དགེ་བསྙེན་ཟེར་བ་གཅིག་
འདུག་པ་དེས་ཙི་གུ་སྲོག་ཤོར་བྲོས་པ་མཐོང་སྟེ། སྐོར་བ་ལན་གསུམ་
24



བྱས། སྤུ་ར་གཟིངས་ཏེ་འདི་སྐད་ཟེར་རོ། །ཙི་གུ་སྲེག་ཤོར་ཟེར་བའི་
ཁ་ཕོ་ཆེ། །མི་ཤེས་མི་འབྱོན་ཁ་ཕོ་འབྲུག་ལས་ཆེ། །ཁྱོད་ཀྱི་མཆོང་
མཆོང་མང་སྟེ་བྲོས་པ་མང་། །བྲོས་པའི་ཤུལ་ལ་ལྕི་རློན་བཏང་བ་
མང་། །ལྷ་འདྲེ་མི་གསུམ་གཞན་གྱིས་ང་མི་ཐུབ། །ཟེར་བ་ངོ་ཡང་ཚ་
ཞིང་ཁ་རེ་སྐྱེངས། །ཙི་གུ་སྲོག་ཤོར་བྲོས་པའི་ངོ་ལ་ལྟོས། །ཞེས་ཟེར་
རོ༑ །དེ་ནས་སེར་སྨུག་གཉིས་ཤིན་ཏུ་འཇིགས་ཏེ། ལུས་འདར་ཁུམ་
ཁུམ་སྐད་ཆུང་ངུས་འདི་སྐད་ཟེར་རོ། །མིག་རྩ་དམར་ལ་སྤར་ཁྱིམ་
ཆེ་བ་ཡི། །དཔའ་རྩལ་ཅན་གྱི་ཨོག་དཀར་སྙན་དུ་གསོལ། །ངེད་
གཉིས་སྲོག་སྐྱོབ་ཞུ་འོ་ཐུགས་རྗེས་དགོངས། །དཀོན་མཆོག་མ་གུས་
མཆོད་གཏོར་བརྐུས་པ་མིན། །བཀྲེས་སྐོམ་འཛོམས་ནས་མཆོད་
གཏོར་ཅུང་ཟད་ཟོས། དབུལ་ཞིང་ཕོངས་ནས་ནོར་རྫས་ཅུང་ཟད་
ཁྱེར། ད་ནི་སྙིང་ནས་འགྱོད་ཅིང་དམ་བཅའ་འབུལ། །ཕྱིན་ཆད་སྒོམ་
ཆེན་བཀའ་བཞག་དམ་ལ་གནས། །ཞེས་ཟེར་ཞིང་ཁ་ཚིག་མེད་པར་ .
འགྱོད་བཤགས་བྱེད་འདུག་པས། ཁོ་བོའི་བསམ་པ་ལ། ཀྱེ་མ། སྐྱེས་
བུ་དམ་པ་རྣམས་ནི་གནོད་ལན་ཕན་པས་མཇལ་བར་མཛད་མོད།
ང་ནི་ཅུང་ཟད་གནོད་པ་ལ་གནོད་ལན་འདི་འདྲ་རང་དྲན་སྙམ་་་་
འགྱོད་ཅིང་ཡི་ཆད་པ་གཅིག་བྱུང་། ཡང་བསམ་པ། ད་ནི་བླ་མ་
དཀོན་མཆོག་ལ་ར་མདའ་གཅིག་སྦྲན་ཏེ། འདི་རྣམས་ཀྱི་རྣ་བར་
25



ཆོས་ཀྱི་གླེང་མོ་གཅིག་བཏང་ན་ཅུང་ཞིག་ཨེ་དྲག་སྙམ་འདི་སྐད་་་་་
སྨྲས་སོ། །ཀྱེ་མ་ཀྱེ་ཧུད་བླ་མ་དཀོན་མཆོག་གསུམ། །བདག་སོགས་མ་
རུང་སྙིགས་དུས་སེམས་ཅན་རྣམས། །ཕན་ཚུན་མ་བུའི་ཚུལ་གྱིས་
མཐུན་པ་དང་། །རང་ནོར་ཆོག་ཤེས་འཁྲུག་རྩོད་ཞི་གྱུར་ནས། ཕན་
ཚུན་དག་སྣང་འབྱོངས་པར་བྱིན་གྱིས་རློབས། འདིར་ཚོགས་རྫ་ཙིག་
ཕན་པའི་ཆོས་འདི་ཉོན། །ལས་ངན་བསགས་པས་ཚེ་འདིར་ལུས་
ངན་བླངས། །ལན་ཆགས་མ་ཁྱེར་ཚེ་འདིར་དགྲ་བོ་སྡང་། །སྦྱིན་པ་མ་
བཏང་ཚེ་འདིར་དབུལ་པོར་གྱུར། །རང་ནོར་ཆོག་ཤེས་གཞན་ནོར་
ཧམ་མ་བྱེད། །རང་ལུས་དཔེ་ལོང་གཞན་ལ་གནོད་མ་བྱེད། །དཀོན་
མཆོག་མཆོད་གཏོར་སྒོམ་ཆེན་ནོར་རྫས་ལ། །ཕྱིས་ནས་མི་གནོད་
སྙིང་ནས་དམ་བཅའ་གྱིས། ཞེས་སྨྲས་པས། སེར་སྐྱ་སྨུག་ཆུང་སྔར་
བྱས་ལ་འགྱོད་དེ། ཕྱིན་ཆད་གནོད་ངན་མི་བྱེད་པའི་དམ་བཅའ་
འདི་ལྟར་ཕུལ་ལོ། །ཀྱེ་མ་སྒོམ་ཆེན་དམ་པ་ཚུར་དགོངས་ལ། །བདག་
ཅག་ཚེ་འདིར་འདོད་པའི་དབང་གྱུར་པས། །དཀོན་མཆོག་མཆོད་
གཏོར་སྒོམ་ཆེན་ནོར་རྫས་ལ། །མ་གུས་ཐོ་ཆོ་བ གྱིས་རྣམས་བཟོད་པ ་
བཞེས༑ །ཕྱིན་ཆད་གནོད་ངན་མི་བྱེད་དམ་བཅའ་འབུལ། །ཞེས་སྨྲས་
ཏེ་རང་རང་གི་གནས་སུ་སོང་ངོ༌། །དེ་ཕྱིན་ཆད་ ཙི་གུ་སོགས་ཀྱི་
གནོད་ངན་མེད་ཅིང་གནས་དབེན་ལ་དགེ་སྦྱོང་ཡང་ཅུང་ཞི ་་་་་་་
26



འཕེལ་བར་བྱུང་ངོ་། །རྫ་ཙིག་གི་གཏམ་རྒྱུད་འདི་དབེན་གནས་བྲག་
སྐུ་སེང་གེ་ཕུག་ཅེས་བྱ་བར་བྱ་བྲལ་བ་མ་ཏི་ཤྲཱི་ལའི་མིང་ཅན་གྱིས་་་
བསྡེབས་པའོ། །ཞེས་ཀ་ལཱ་བར་མྱུར་དུ་འཇུག་པའི་སྨོན་ཚིག་
མགྱོགས་འགྲོའི་ཕོ་ཉ་ཞེས་བྱ་བ་ནི་དངོས་གྲུབ་ཆོས་རྫོང་པ་དགེ་་་་་
སློང་བློ་བཟང་མཐུ་སྟོབས་དང་། རྣམ་རྒྱལ་བསམ་གྲུབ་གཉིས་ཀྱིས་
དགོས་ཚུལ་ལྟར། པ་རི་དྷ་ར་མ་ཏི་ཤྲཱི་ལའི་མིང་གཞན་སྣང་མཛད་
རྡོ་རྗེས་ཆོས་གྲྭ་ཆེན་པོ་བཀྲ་ཤིས་ལྷུན་པོར་བྲིས། བཀྲ་ཤིས།། །།
27



，་，
，
་，༌，:
་，，:
，་
་，..
•I: ་
，
，
，,,
༄༅། །གཡག་ལུག་ར་ཕག་གི་གཏམ་རྒྱུད་
དགེ་སྡིག་ཡོན་པོ་སྲོང་བའི་ཐིག་ཤིང་
་་ཀུན་རྨོངས་སྟུག་པོའི་གཉིད་ལས་
་་་སློང་བའི་སྒྱུ་མའི་གླུ་དབྱེངས་” ་་
་ ་ཞེས་བྱ་བ་བཞུགས་སོ། ། ，
པ ་
： -:་： -- ་ས
་-
， ，་ ： ，་;



༄༅། །ན་མོ་གུ་རུ། དེ་ཡང་རྒྱ་བོད་ཧོར་གསུམ་གྱི་ལྟེ་བ། རོང་
འབྲོག་གླིང་གསུམ་གྱི་གཞི་མདོ། མི་རིགས་རྣམ་བཞི་རྒྱུ་བའི་གྲོང་
ཁྱེར་ཆེན་པོ་ཞིག་ན་ཨ་ཕོ་ཉི་མ་མགོན་ཟེར་བའི་ཁྱིམ་བདག་ཕྱུག་པོ་
ཞིག་ཡོད་པ་དེ་ལ་རྟ་ནོར་ལུག་ར་ཕག་སོགས་སྒོ་ཕྱུགས་ཀྱང་གཞན་་
ལས་ཆེས་མང་བ་ཞིག་ཡོད་པའི་ཁྱུ་ན། གཡག་འབྲོང་ཚ་རོག་པོ།
ལུག་གཡང་དཀར་འབའ་འབའ། ར་ཙེ་རེ་སོག་དཀར། ཕག་ལོ་ལོ་ཅོ་
ཟེར་བ་རྣམས་ཤིན་ཏུ་ཚོ་བ་རེ་ཡོད།
དུས་གཅིག་ན་ཨ་ཕོ་ཉི་མ་མགོན་གྱིས་བཟའ་མི་རྣམས་ལ་ཁ་་་་
བརྡ་བྱས་ཏེ། ད་ལོ་འུ་རང་གི་གཞི་ལ་མོ་ལུང་རྩིས་གསུམ་ཀུན་གྱིས་
འཁྲུགས་པར་འདུག་ཅེས་འཛེར་བས། ད་ལན་བླ་མ་འགྲོ་བའི་
མགོན་པོ་ཟེར་བ་མི་རིང་བར་འབྲུ་བསོད་དུ་ཕེབས་སྐད་གདའ་བས་
ལོ་ལོ་ཅོ་འདི་འཚོ་བ་ལ་བཤས་ནས་གསོལ་ཇ་ཞིག་དྲངས་ཏེ་ཤི་བོའི་
ཡར་འདྲེན་གསོན་པོའི་རྐྱེན་སེལ་གྱི་སྐབས་འཇུག་བསྔོ་སྨོན་གང་་་་་
དྲག་ཅིག་ཞུ་དགོས་ཟེར།
དེར་བུ་བཀྲ་ཤིས་དར་འཛོམས་ན་རེ། ཁོང་བླ་མ་ཆེན་པོ་ཡིན་
ཅིང་གྲྭ་འཁོར་ཀྱང་མང་གཤིས་གཡག་འབྲོང་ཚ་རོག་པོ་ཤིན་ཏུ་ཚོ་་་
བས་དེ་བཤས་ན་ཨེ་དགའ་ཟེར།
དེ་མ་དགོས་གཡག་ཆོས་འཁོར་གླིང་གི་གྲྭ་ཚང་ལ་ཐུག་པའི་་་་་
30



ཐེབས་སུ་ཕུལ་ནས་གདུགས་ཤེར་སྒྲོལ་མ་ཅི་ཐུབ་འདོན་གྲོགས་ཞུ་་་༌
བསམ་ཡོད་ཟེར།་ ་ ་ ་ ་
བཀྲ་ཤིས་དར་འཛོམས་ན་རེ། དེ་བཟང་མོད་ད་སྔགས་པ་
བདུད་འདུལ་རྡོ་རྗེ་ཆེ་མཆོག་རོལ་བ་རྩལ་སྣང་སྲིད་སིལ་བུའི་མདོས་
འཕེན་པར་བོས་ཡོང་ན་ཅི་བཤའ་ཟེར་བ་ལ། དེར་དྲག་ལུག་གཡང་
དཀར་འབའ་འབའ་བཤས་ཏེ་ཅི་འཁྱོང་ཞིག་བྱེད། མ་ལྡང་ན་ཙེ་རེ་
སོག་དཀར་དཔེ་མེད་ཚོ་བས་དེ་བཤས་ན་ཁོ་དགའ་འགྲོ་ཟེར། དེ་
ལྟར་བྱེད་པར་ཁ་འཆམས་སོ། ། །
དེ་དག་ལོ་ལོ་ཅོ་ཟེར་བས་ཐོས་ཏེ་གྲོགས་རྣམས་ལ་ཞིབ་ཏུ་་་་་་
བསྙད་པས། ཀུན་སེམས་མྱ་ངན་གྱི་ཁུང་བུར་ཞུགས་ཏེ་ཉི་མ་རེ་རེ་
ལ་འཆི་གསོན་བརྒྱ་ཕྲག་རེ་དངོས་སུ་མྱོང་བ་ལྟ་བུའི་སྡུག་བསྔལ་གྱི་
སྣང་བ་དང་བཅས་ཕར་གཟས་ལ་འགྲོ་བ་དང་། ཚུར་ལྷས་ལ་འོང་
རྒྱུ་མ་དྲན་པར་ལུས་སོ། ། །
དེ་ནས་ཞག་ཁ་ཤས་སོང་མཚམས་སུ། ནང་གཅིག་སྒོ་ཕྱི་ནང་
ཀུན་བྱི་དོར་བྱེད། ལ་ལ་སྣོད་སྤྱད་གཡར། འགའ་ཞིག་གདན་ཆ་
བཤམས་པ་དང་། བུ་བུ་མོ་རྣམས་རྒྱན་གོས་གཟབ་འཕྱོར་བསྒྲིག་
གིན་འདུག །གཡག་ལུག་རྣམས་དེ་རིང་གི་ལྟས་འདི་མ་ལེགས་ཞེས་
སྡུག་བསྔལ་བཟོད་གླགས་མེད་ཅིང་། ལྷག་པར་ལོ་ལོ་ཅོ་དེས་རང་
31



ཉིད་ཇི་ལྟར་འགྱུར་བའི་ཚུལ་ལ་ཡིད་སྐྱོ་བ་དང་གྲོགས་དག་ལ་ཁ་་་་་
ཆེམས་གྲོས་འདེབས་ཀྱི་གླུ་དུ་མ་དབྱངས་སུ་བླངས་པ་ནི་འདི་ལྟར།
ཀྱེ་ཞོལ་ཆེན་འབྲོང་ཚ་རོག་པོ་དང་། །
ལུག་གཡང་དཀར་འབའ་འབའ་ཙེ་རེར། །
སྙིང་དུམ་བུའི་ཚལ་བ་ལས་གཅེས་རྣམས། །
ཡིད་མ་གཡེངས་དར་ཅིག་བདག་ལ་གསོན། །
བདག་ལས་ངན་ལུས་ངན་ལོ་ལོ་ཅོས། །
ལུས་བེམ་རིག་རྟེན་དང་བྲལ་ནས་སུ། །
སྔོན་མ་མཐོང་སྣང་མིན་བར་དེ་ རུ། །
ཆེས་བགྲོད་དཀའ་ལམ་འཕྲང་རིང་པོ་དེར། །
དུས་ད་ལྟ་ཉིད་དུ་འགྲོ་རན་འ དུག ། །
སྐྱབས་སྐྱེལ་མ་གྲོགས་དང་ལམ་མཁན་མེད། །
གྲོགས་མཛའ་བཤེས་ལུས་པས་ཤུལ་དུ་འགྲེང་། །
དགྲ་གཤིན་རྗེའི་བ སུན་མས་གདོང་ན་འཚོད། །
སྔོན་རྩྭ་ལྗང་མེ་ཏོག་ལྡུམ་བུ་དང་། །
ཆབ་ཟིལ་མས་བྲུ་ཚའི་སྐབ ས་བོར་ཏེ། །
ཕྱོག ས་རི་ཀླུང་བག་ཡངས་རྒྱུ་བའི་དུས། །
འཆི་སྙམ་པ་ཡིད་ཀྱི་དགུ་ན་མེད། །
32



སྔོན་ལས་ཀྱིས་འཐེན་ཤུགས་དེ་རིང་རྫོགས། ། ་
ཤོ་མིག་མང་བརྒྱབ་པས་བདག་ལ་བབསོ། །
མིང་མ་ནོར་གཤིན་རྗེའི་ཁྲིམས་ལ་བཏགས། ། ་
འཆོར་མི་སྲིད་ཞོགས་པ་ནག་པོས་ཟིན། ། ་ ་
ཚེ་འདི་སྣང་དྲན་པའི་ཡུལ་དུ་གྱུར། ། །
ཕ་རོལ་སྐྱེས་ཆེན་འདེགས་ལ་ཕྱོགས། ། ་་ ་ ་ །
ལུས་ལྔ་ཕུང་སྟོད་ཀྱི་སྙིང་ཁུང་དུ། །: ： ་.
སྡུག་མྱ་ངན་མཆི་མའི་ཆུ་ཀློང་འཁྱིལོ། ། ་
ཁྱེད་ཁ་སེམས་མཐུན་པའི་གྲོགས་པོ་གསུམ། །
སྟོབས་མངའ་ཐང་ཆེ་བ་འགྲན་བྲལ་བའི། ། ་
མིའི་བདག་པོ་ཞིག་ལ་སྐྱབས་བཅོལ་ཏེ། ] ་
སྲོག་རིན་ཆེན་སྐུང་ན་མི་ལེགས་སམ། །
ཡང་མིན་ན་གཏད་མེད་ཕྱོགས་མཐར་སོང་། །
ལུས་འཚོ་བའི་རྩྭ་དང་ལོ་མ་ཆུ། །
ས་གང་ན་མེད་པ་མ་ཡིན་མོད། །
ཚིག་ཁ་འཚམ་འདི་དོན་སྙིང་ལ་ཆོངས། ། . .
ཞེས་སྨྲས་ཏེ་མཆི་མ་ཁྲབ་ཁྲབ་བླགས་བཞིན་འདུག །
འབའ་འབའ་ཙེ་རེ་གཉིས་ཀྱིས་ངུ་ཞོར་ལ་འདྲོང་ཚའི་ངོར་བལྟ་



གྱིན་འདུག་པས། འབྲོང་ཚའི་བསམ་པར། ང་རང་གྲོགས་རྣམས་
ལས་ལོ་ཆེས་མང་བ་ཞིག་གིས་རྒན་པས་ཡུལ་ཕྱོགས་འདིའི་བྱ་སྤྱོད་་་
མཐའ་དག་ལུ་གུ་ལག་སྐྱེས་ཡིན་གཤིས། དེ་རིང་ལོ་ལོ་ཅོ་འཇིག་རྟེན་
འདིར་མི་འཇོག་པར་ཐག་ཆོད་སོང་། བདག་ཀྱང་ད་སྔ་ཕན་ཆད་
ཅིག་ལ་སྲོག་རྟ་རྔ་འདྲ་བ་འདི་བཅད་དེ་དགེ་རྒྱགས་བན་རྒྱགས་མི་་
རིགས་མི་གཅིག་པ་རྟ་མོག་གི་སྤུ་འདྲ་བ་ཞིག་འཚོགས་ནས། འུར་
འུར་ཟིང་ཟིང་གི་ཆ་ཧབ་མང་པོ་བཅས་བརླ་ཐོབ་དབྱི་ཐོབ་བྱས་མ་
སོང་བ་འདི་དགའ་རབ་རེད། གྲོགས་འདི་གཉིས་བསམ་ཆུང་གདའ་
བས་ཁ་ནས་གང་ཐོན་ཅིག་སྨྲས་ཏེ་འདི་ཁོ་ཐག་བཅད་ན་མི་ལེགས་་
བས་བདག་གིས་སེམས་གསོ་ཞིག་གཏོང་དགོས་སྙམ་ནས་གཏམ་་་་་
ལན་འདི་ལྟར་སྨྲས་སོ། ། ： ་་ །
ཀྱེ་སྙིང་གི་གཅེས་ཕྲུག་ལོ་ལོ་སོ། །
ཡིད་མ་གཡེང་རྣ་བའི་དབང་པོ་གཏོད། །་
དུས་ཁ་སང་ཉི་མ་ཡན་ཆད་ལ། ། །
སྲོག་བར་མ་དོ་རུ་མ་སྟོར་འཚོས། །
རྗེ་བླ་མ་འགྲོ་བའི་མགོན་པོ་དེ། །
བློ་ངེས་འབྱུང་བསམ་པས་རྒྱུ་བྱས་ཏེ།། ，，་ ་
གཞུང་དམ་ཆོས་མང་ཐོས་འདུལ་བ་ལ། །



ཐུགས་བསྙེན་པར་རྫོགས་པའི་དགེ་སློང་ཞིག །
ཤ་རྣམ་གསུམ་དག་པ་མ་གཏོགས་པ། །
ཟས་ལོག་པའི་འཚོ་བ་བཞེས་དོགས་མེད། །
ཁྱོད་དྲིན་ལྡན་སེམས་ཅན་ཉེས་མེད་ལ། །
དོན་མེད་པར་བསྒྲལ་ཆོག་ཅི་ལ་བྱེད། ། །
སྐྱེ་མི་ནག་མ་ཤེས་ལོག་སྐོར་གྱིས།།
དུས་དེ་རིང་གསོད་གྲབས་བྱུང་ནའང་། ་
བུའི་གམ་དུ་ཕ་མ་གསོད་པ་བཞིན། །
རྗེ་བླ་མ་ངོ་རྒོལ་མ་ཡིན་ནམ། ། ་
ཁོང་གལ་སྲིད་སྤྱན་གྱིས་མ་གཟིགས་ཀྱང་། །
དབུགས་སྟོད་དུ་འཚང་བའི་ངར་སྒྲ་ཐོན། །
དེ་མི་གསན་ཚུལ་ཞིག་ག་ན་ཡོད། །
སྲོག་སྐྱོབ་པར་ངེས་སོ་ལོ་ལོ་ཅོ། ། །
ཞེས་སྨྲས་པས། ལོ་ལོ་ཅོ་དེས་ཀྱང་མགོ་མཇུག་ཀུན་གྱི་ཧ་གོ་སྟེ་སླར་
ཡང་གྲོགས་རྣམས་ལ་ཁ་འཆམ་སྙིང་གཏམ་འདི་སྨྲས་སོ། །
ཀ་ཡེ་གྲོགས་དག་ཅུང་ཞིག་ཚུར་གསོན་དང་།།
མོ་ཕྱ་ལྷ་བའི་རྫུན་ལུང་ཚད་མར་བྱེད། །
35



གྲོང་ཆོག་རྙེད་འཚོལ་མཁན་རྣམས་སྙིང་རྗེ་དཀོན། །
བླ་མ་འགྲོ་བའི་མགོན་པོ་སྙན་པ་ཆེ། །
ཨ་ཕོ་ཉི་མ་མགོན་ནི་གཏོང་ཕོད་ཆེ། །
འུ་ཅག་ཕག་ལུག་རྣམས་ནི་ཤེད་མོང་རྒྱས། །
ད་ལན་འཆི་བདག་གཤིན་རྗེའི་གྲེ་བ་ནས། །
བདེ་བར་ཐར་བའི་རེ་བ་བདག་ལ་མེད། །
ཆགས་སྡང་རྨོངས་དད་མངོན་པའི་ང་རྒྱལ་ཆེ། །
དམ་ཚིག་སྡོམ་པ་རྩྭ་ལྟར་བོར་ནས་ནི། །
ཉིན་མཚན་ཀུན་ཏུ་བསྙེན་བཀུར་ཁོ་ནས་གཡེངས། །
ཕྱི་མར་མི་སེམས་ཚེ་འདི་དོན་གཉེར་བའི། །
བླ་མ་སྔགས་པ་དགེ་སློང་གྲོང་ཆོག་མཁན། །
འདི་ཚོས་འུ་ཅག་སྲོག་གི་གཤེད་མ་ནི། །
བྱེད་འདྲ་གཞན་པའི་སྐྱེ་བོ་སུས་མི་བྱེད། །
དེས་ན་ད་ལན་ཐར་བའི་རེ་བ་མེད། །
ད་ནི་གཡག་པོ་འབྲོང་གི་ཁྱུ་ལ་བྲོས། །
གཡང་དཀར་འབའ་འབའ་རི་དྭགས་རྒོ་ཁྱུར་སོང་། །
ཙེ་རེ་ར་བརྒྱུའི་གྲས་སུ་བྱོལ་ན་འཐད། །
ད་ནི་ཕྱི་མའི་གན ས་ལས་རེ་བ་ཅི། །



ཞེས་སྨྲས་པ་གྲོགས་གཞན་རྣམས་ཀྱི་སེམས་ཐོག་ཏུ་ལྕི་ཡོ་རེ་བབས་་་
བྱུང་། དེའི་ལན་དུ་འབའ་འབའ་ཙེ་རེ་གཉིས་ཀྱིས་མགྲིན་གཅིག་ཏུ་
གླུ་འདི་བླངས་སོ། }
གྲོགས་སྙིང་གི་ཐིག་ལེ་ཚུར་གསོན་མཛོད། །
ཁོང་འཇིག་རྟེན་ཁྱིམ་པའི་སྐྱེ་བོ་རྣམས། །
ནོར་གནག་ཕྱུགས་འཚོ་སྐྱོང་བྱེད་པ་ལས། །
ཆུང་བྱིས་པས་མེ་ཏོག་འཐུ་བ་ལྟར། ། །
ཚོ་གང་བཟང་བདམ་ནས་བཤའ་མི་སྲིད། །
ཁྱོད་ནི་ཕྱིར་ཐར་བའི་དུས་ཀྱང་སྲིད། ། .
ཡོངས་སལ་ཏེ་མ་ཐར་ལས་དབང་གིས། །
དེང་དུས་ཀྱི་ཆོས་ཉིད་གྱུར་དགོས་ཀྱང་།།
སྟོང་འཁོར་ལོའི་སྒྱུར་བའི་རྒྱལ་པོ་ནས། ། །
དམའ་སྲིན་བུ་པདྨ་ཡན་ཆད་ཀྱི། ། །
འགྲོ་རིགས་དྲུག་སེམས་ཅན་མ་ལུས་པ། །
སྐྱེ་འཆི་བ་ངེས་མེད་འཁོར་བའི་ཆོས། ། ་
དེར་མ་ཟད་འཆི་བདག་གནམ་རྡོ་བཞིན། །
འགྲོ་མཆོག་དམན་ཀུན་གྱི་སྟེང་དུ་འབབ། །



ལར་འཆི་བ་འོང་བར་བྱེད་པ་ལ། །
དུས་ད་ལྟ་ཤི་ན་ཅིས་མི་དགའ། ། །
རྗེ་སྐྱེས་མཆོག་ཅིག་གི་དྲུང་དུ་འགུམ། །
ལུས་ཤ་ཁྲག་ནང་ཁྲོལ་མ་ལུས་པ། །
ཞིང་དག་པ་བླ་མ་དགེ་འདུན་སོགས། །
རྒྱུ་སྡོམ་གསུམ་ལྡན་པའི་ཚོགས་ཀྱིས་བཞེས། །
རྗེ་བླ་མ་འགྲོ་བའི་མགོན་པོ་དེ། །
དུས་སྙིགས་མའི་འགྲོ་བ་ཡོངས་ཀྱི་སྐྱབས། །
ཚེ་ཕྱི་མའི་ཡར་འདྲེན་ཞུ་བའི་གནས། །
དོན་དེ་ཕྱིར་ཁྱོད་ལས་སྐྱིད་པ་སུ། །
ཐུགས་བརྩེ་བས་མ་བཟུང་ཡལ་བོར་ཀྱང་། །
ཐུགས་མཉེས་བའི་འཚོ་བར་བཤས་པ་ལས། །
ཐུགས་དཀྲུགས་ཤིང་སྐུ་ལ་བསྔོ་བ་མིན ། །
ཐུགས་ངལ་བ་མ་མཛད་ལོ་ལོ་ཅོ། །
ཞེས་པ་ལ་སོགས་པ་ཕན་ཚུན་ཤི་གསོན་སོ་སོར་གྱེས་པའི་དུས་ལ་་་་
བབས་པའི་སྙིང་གཏམ་སེམས་ལ་གཟན་པ་མང་དུ་བགྱིས། །
སྐབས་ཤིག་ན་ཐམས་ཅད་ལ་འུར་ལངས་ཏེ་སྒོ་རྒྱུག་ཁྱིམ་རྒྱུག་་་
བྱེད་པས། གཡག་ལུག་རྣམས་ཀྱིས་ཅི་ཡིན་བལྟས་པར། གྲྭ་ཤར་བན་



རྟ་ཁྲིད་པ་མང་པོ་སླེབས་བྱུང་བའི་རྗེས་སུ་བླ་མ་འགྲོ་བའི་མགོན་པོ་
དེ་ཉིད་ཆིབས་རིན་ཆེན་རྒྱན་ཆས་སྤྲས་པ་ཞིག་ལ་ཞོན། སྐུ་དར་གོས་
ཀྱིས་བཀླུབས་ཏེ། ཞལ་གཡས་གཡོན་ཅི་ལའང་མི་གཟིགས་པར་སྐྱ་
སེར་མང་པོས་བསྐོར་ནས་མི་ཚང་དེའི་ཁྱིམ་དུ་ཕེབས་སོང་། དེ་
འཕྲུལ་མི་ཚང་དེར་བྲན་གཡོག་གོ་ཆོད་དུ་བརྩི་བ་མོན་པ་ཁ་བོ་ཆེ་་་
ཟེར་བ་ཞིག་ཡོད་པས་ལག་དུ་ཞགས་པ་ཐོགས་ནས་ཚམ་ཚོམ་མེད་་་
པར་གཡག་ལུག་རྣམས་ལ་གདོང་ཚུགས་སུ་གཟས་འོང་བས། .ལོ་ལོ་
ཅོ་རིག་པ་འཐོར་འགྲོ་བ་ལྟ་བུའི་འཇིགས་སྐྲག་གི་ངང་ནས་མགོ་་་་་
སྨད་དེ་མིག་ལག་བར་དུ་བལྟ་བཞིན་འདུག །གཞན་རྣམས་སྙིང་
འཕར་བསྡེབས་ལིང་ལིང་བྱེད་པའི་བར་ལ་མོན་པས་ཞགས་པ་ལོ་ལོ་
ཅོའི་སྐེ་ལ་བསྐོན་ནས་ཁྲིད་སོང་། གཞན་གཉིས་ཀྱིས་རེ་རེ་ལ་ཁྱོད་
རྗེས་སུ་སྙེགས་ཏེ་ཅི་བྱེད་པ་ལྟོས་བྱས། ཙེ་རེ་རྩྭ་རྒུམ་འཐུ་བ་ལྟར་
བྱས་ཏེ་རྗེས་སུ་ཕྱིན་ནས་བལྟས་པས། ལོ་ལོ་ཙོའི་རྐེའི་ཐག་པ་ཁང་
པའི་ལྕམ་གྱི་བར་དུ་དྲངས་ཏེ་གྱེན་དུ་འཐེན་ནས་གྲི་རུ་གསོད་གྱིན་་
ཡོད་པས། ལོ་ལོ་ཅོ་དེས་ཀྱང་ངར་སྒྲ་ཆེན་པོ་སྡེ་ཕན་ཚུན་དཀྲོག་
ཐུབ་པའི་ཚོད་ཙམ་བཏོན། རྐང་ལག་གིས་གར་འཁྲབ། མཇུག་མས་
ས་བརྡུངས་ཀྱང་བླ་མ་དཔོན་གཡོག་གིས་མ་གྱུར་ནམ་མཁའི་མཐའ་་
དང་མཉམ་པའི་སེམས་ཅན་ཐམས་ཅད་ཀྱི་དོན་དུ་ཞེས་པ་ཞིག་་་་
3g



གསུང་ཞོར་ལ་སྤྱན་ཟུར་གཟིགས་པ་ཙམ་ལས་མི་མཛད། དེའི་མུར་
ལོ་ལོ་ཅོ་དེ་ཉིད་ཡ་ང་བ་མ་སྤུང་བར་འཆི་བའི་དུས་བྱས་སོ། །ཙེ་
རས་གྲོགས་གཉིས་ལ་དེའི་གནས་ཚུལ་བསྙད་པས་ལྷག་པར་སེམས་་་
ཁོངས་སུ་ཆུད་པར་གྱུར་ཏོ། །
དེ་ནས་བླ་མ་ལ་འབུལ་བའི་ཚན་གྲངས་བསམ་གྱིས་མི་ཁྱབ་པ་
དང་བཅོས་འདི་ཕྱིའི་སྐྱབས་འཇུག་ཡིད་ཚིམ་ངེས་ཤིག་ཨ་ཕོ་ཉི་མ་་་
མགོན་རང་གིས་ཞུས་ཏེ་ཕེབས་སོང་། སླར་ཡང་ཕྱི་ཉིན་མི་ཚང་དེས་
ཡང་ཡང་སོ་རང་བྱེད་ཀྱིན་འ དུག་པས། སྐབས་ཤིག་ན་སྔགས་པ་སྨྲ་
ར་ཟིང་ངེ་བ། རཀྵའི་ཕྲེང་ཀོག་མགུལ་དུ་བཞེས། ཕུར་བུ་སྐྱེད་ལ་
གཟེར} ཞྭ་ཞོང་ཀ་དང་དོམ་རལ་གྱོན་པ་ཞིག་གིས་པོ་ཏི་སེར་ཤོག་
སྣེ་ཟད་ཡང་ཟད་མང་པོ ་ཀོ་གྱོང་གི་ཕད་བུ་ལ་་བཅུག་པ་དང༌། རྔ་
རྒན་ལྷན་པ་དགུ་སྐོར་མ་ཞིག་བན་རྟ་ལ་བཀལ། ཌ་རྐང་དང་ཞྭ་
ནག་ཟང་ཁ་ཙམ་རྒྱབ་ཏུ་ཁུར་བའི་གྲྭ་པ་གཉིས་ཁྲིད་དེ་སླེབས་བྱུང་།
བ་ལ། ཨ་ཕོ་ཉི་མ་མགོན་གྱིས་གཙོ་བྱས་བཟའ་མི་ཀུན་གྱིས་བསྐོར་
ནས་ནང་དུ་བསུས་སོང༌། དེའི་ཚེ་དྲང་སྲོང་ཐར་བའི་རྒྱལ་མཚན་
ཟེར ་བ འི་སྤོང་པ་བ་ཞིག་ཡོད་པ་དེ ས ་ཆོས་གོས་ཟླུམ་པོར་བ གོས།
སྒོམ་ཞྭ་གྱོན་བ སེག་ཤིང་དང་དྲང་སྲོང་གི་སྣོད་མཆོག་ཕྱག་ཏུ་ཐོགས།
མིག་གཉའ་ཤིང་གང་ཙམ་དུ་བལྟ་ཞིང་། ཞི་དུལ་བག་ཡོད་ཀྱི་སྤྱོད་
J།)



པ་བཟང་པོ་ཚུལ་དང་མཐུན་པས་བསོད་སྙོམས་ལ་ཕེབས་པ་མི་ཚང་
དེའི་སྐོར་སླེབས་པ་དང་དུས་འགྲིགས།: ཁོང་ནས་རྟེན་འབྲེལ་བསྟོད་
པ་གདངས་སྙན་པོས་གསུང་བཞིན་ཡོད་ཐོག །མོན་པ་ཁ་པོ་ཆེ་དེ་
ཉིད་གཡག་ལུག་རྣམས་ལ་གདོང་གཏད་ནས་འོང་བས་འབའ་་་་་་
འབའ་འཆི་བདག་གི་གཤེད་མ་དངོས་སུ་མཐོང་བ་ལྟ་བུའི་འཇིགས་་
སྐྲག་གིས་ཤ་རུས་ཞིག་འགྲོ་བ་ཙམ་གྱི་ཚོད་དུ་གྱུར་ཞིང་:： .གཞན་
གཉིས་བྱེད་གདངས་ཆེན་པོའི་སྙིང་སྟོད་དུ་འཚངས་ནས་དབུགས་་་
མི་ཐོན་པ་ལྟ་བུའི་བར་ལ་འབའ་འབའ་རྐང་འཛིན་བྱས་ཏེ་རྭ་སྐོར་་་
དེ་ག་ནས་ཡན་ལག་དམ་དུ་བཀྱིགས་ཏེ་གཡོ་འགུལ་མེད་པར་་་་་
བཞག །ཁོ་རང་ཟུར་དུ་གྲི་བརྡར་གྱིན་ཡོད་ཐོག ཡོན་བདག་ཨ་ཕོ་ཉི་
མ་མགོན་རང་ཡང་ཕྱིར་ཐོན་ཏེ་སྒོ་གཏན་ལ་འཕོང་སྟེགས་བྱས་ནས་
འདུག །
ཙེ་རེ་ན་རེ། དྲང་སྲོང་ཡག་པོ་འདི་ལ་རང་རེའི་གྲོགས་པོའི་
སྲོག་སྐྱོབ་ཞུ་གྲོགས་ཀྱི་ངོ་ཆེན་སྦྲན་ན་ག་འདྲ་འོང་བྱས།
འབྲོང་ཚས་ཧེ་ཧེ་བླ་མ་འགྲོ་བའི་མགོན་པོ་ལྟ་བུའི་མདུན་དུ་་་་
སེམས་ཅན་ཉེས་མེད་དགྲ་མི་ཤ་བོས་གསོད་པ་ལྟར་བྱས་པ་ལ་་་་་་
ཐུགས་ལས་ཆུང་ངུར་བཞུགས་ན། .འདི་དེ་ལས་ལྷག་ཅིག་མིན་འགྲོ།
ལར་དེས་སང་གི་ཆོས་པ་ཕྱི་འཇམ་ནང་རྩུབ་ཀྱི་གྲོང་པ་འདྲ་བ་འདི་
，
་



ཚོ་ཕལ་མོ་ཆེས་གསོད་པའི་མཐུན་འགྱུར་བྱེད་པ་ལས་སྐྱོབ་པའི་ཡར་
, ཞུས་བ ཤའ་མ་ཞིག་བྱེད་རིགས་སུ་མི་འདུག་པས་བཞག་ན་དགའ་་་་
ཟེར།་ ་
ཡང་ཙེ་རེས་ཁོང་དགེ་སློང་རྣམ་པར་དག་པ་ཞིག་ཡིན་ཚོད་་་་་
གདའ་བས་སྲོག་སྐྱོབ་ཀྱི་མགོ་འདྲེན་དོན་སྨིན་བྱུང་མིན་གང་ལྟར་་་
ཡང་ཐུགས་རྗེ་གཏིང་ནས་བསྐུལ་བའི་སྐྱབས་འཇུག་ཅིག་ཞུ་བར་་་་
སྐྱོན་ཡོད་དོན་མི་འདུག་ཅེས་མོལ་བས། འོ་ན་དེ་བཞིན་བྱེད་ཟེར།
གཡག་གཉའ་བ་རྒུར་རྒུར་གསུམ་བྱས་ནས་རྫ་མ་ཞུངས་སེ་འདུག །
རས་མན་ཚར་ཞོ་ལེ་མགོ་བོ:དུད་དུད་གུས་པའི་རྣམ་འགྱུར་བཅས་་་
གཉིས་ཀས་མགྲིན་གཅིག་དུ་འདི་སྐད་ཞུས་སོ། །
ངུར་སྨྲིག་འཆང་བ་ཤཱཀྱའི་སྲས། ། ་
མང་ཐོས་ཚུལ་ལྡན་སྤོང་བ་པ། །
ཐུགས་དགོངས་ལྷོད་ལ་ཅུང་ཞིག་གསོན། །
དོ་གལ་ཆེ་བའི་ཚིག་གསུམ་ཞུ། །
མྱ་ངན་གདུང་བའི་དུག་རླངས་ཀྱིས། །
ཡིད་ལ་ཁྱབ་བྱེད་གཏམ་ངན་སྦྲུལ། ། །
དཔའ་བོའི་སྒོ་ནས་ཞུགས་པའི་མཐུས། །
་ བཟའ་བཏུང་བརྗེད་ནས་ཞག་འགའ་ཐལ། །



E:ནmm+-+ང་，
。
、
དེ་ནས་ཁ་སང་ཉི་དྲོས་ལ། །
བླ་མ་འགྲོ་བའི་མགོན་པོ་ཞེས། །
ཀུན་གྱི་རེ་ལྟོས་འཆའ་ཡུལ་དེ། ། ：་
འགྲོ་བའི་དོན་དུ་འདི་གར་ཕེབས། །
དེ་ཚེ་ངེད་ཅག་ཁྱུ་ནང་ནས། །
གཙོས་པའི་སྙིང་གྲོགས་ལོ་ལོ་ཅོ། །
མར་གྱི་ནང་ནས་སྤུ་བཏོན་བཞིན། །
མགུལ་ནས་ཞགས་པས་ཁྲིད་དེ་སོང་། །
ཤཱཀྱའི་རྗེས་འཇུག་དགེ་སློང་མདུན། །
མ་རྒན་སེམས་ཅན་ཉེས་མེད་ལ། །
ལག་དམར་དགྲོ་བོ་གསོད་པ་ལྟར། ། ་་།
དོན་མེད་གསོན་སྙིང་དམར་འདོན་བགྱིས། } ་
གཞན་གནོད་གཞི་བཅས་སྤོང་བ་དེས། །
ཙེ་རེ་གཟིགས་པའི་ལོང་བ་བཞིན། ། .
སྲོག་སྐྱོབས་ཐུགས་ལ་བཏགས་མ་བྱུང་།།
ཤ་ཁྲག་སྟོན་མོའི་ལོངས་སྤྱོད་མཛད། ། ་
སྐྱབས་འཇུག་ཁས་ལེན་བླ་མ་དང་། ། ་ ་
བསྙེན་བཀུར་སྟོབ་པའི་ཡོན་བདག་གཉིས། ། ་
་
།
་
43



ཀི་ཀི་བསྭོ་བསྭོའི་རང་བཞིན་ལ། །
དགའ་སྤྲོ་ཀྱི་ལེ་སོ་སོར་གྱིས། །
གཤིན་རྗེའི་དྲུང་དུ་བང་བསྒྲིགས་པའི། །
ཁས་ཞན་རྒྱབ་ཆད་ངེད་ཅག་གསུམ། །
སྐྱོབ་པའི་མགོན་ཞིག་མ་མཆིས་སྙམ། །
སྙིང་ལ་སྡུག་བསྔལ་མཚོ་ལྟར་བརྡོལ། །
ད་ནང་གདུགས་ཀྱི་སྔ་དྲོ་ལ། །
ཕུར་ཐོག་སྔགས་རྒན་དཔོན་གཡོག་གསུམ། །
བཟའ་ཚང་བསུ་མིས་མདུན་བདར་དེ། །
མི་ཚང་འདི་ཡི་ཁྱིམ་དུ་ཐལ། །
དེ་ཚེ་ཡོན་བདག་ཁ་བཀོད་ལྟར། །
གཡང་དཀར་ལུག་ལ་རྐང་འཛིན་བྱས། །
མོན་པ་ཁ་ཆེས་གྲི་ཆུང་བརྡར། །
ཤི་གསོན་གཉིས་ཀྱི་རབ་ཁར་སླེབས། །
འདི་ཕྱི་གཉིས་ཀྱི་སོ་མཚམས་སུ། །
དབུགས་ཀྱི་ན་བུན་ཡལ་ལ་ཁོད། །
སྲོག་གི་དམུ་ཐག་འཆད་ལ་ཁད། །
རྣམ་ཤེས་གཏང་མེད་འཁྱམས་ལ་ཐུག །



མགོན་མེད་སྐྱབས་བྲལ་འདིར་དགོངས་ལ། །
རིན་ཆེན་སྲོག་གི་སྐྱབས་སྦྱིན་ཞིག ། །
ཡོན་མཆོད་དག་ལ་ཡར་ཞུས་ཀྱི། ། ་་་
མགོ་འདྲེན་ཐུགས་ལ་འདོགས་པར་ཞུ། །
གལ་ཏེ་ལས་དབང་འཕྲོ་བཙན་པས། །
རེ་འབྲས་དོན་སྨིན་མ་བྱུང་ཡང་། །
ཅི་བྱ་གཏོལ་མེད་ངེད་ཅག་རྣམས། ། ་ ་
བརྩེ་བའི་ཐུགས་ཀྱིས་མི་འདོར་ཞུ། ། ་ ་ ་
ཉམ་ཐག་ཕོང་པའི་སྡུག་སྨྲས་འདིར། ། ་་ །
གསན་དགོངས་གཞིག་པ་མཛད་པ་རུ། །
ཨ་ཕོ་ཉི་མ་མགོན་པོ་དང་།། .
ཀུན་སྤང་རི་ཁྲོད་དབང་པོ་མཁྱེན། །
ཞེས་སྨྲས་པས་ཡོན་བདག་ངོ་རོག་གེ་འདུག །དེར་དྲང་སྲོང་
ཆེན་པོས་ངག་བདེན་པའི་ཚིག་གིས་ལན་འདི་ལྟར་སྨྲས་སོ། །
ཀྱེ་ཀྱེ་ཚུལ་ལ་ཉོན་ཅིག་གཡག་ལུག་ར། ་ ：་:་
མི་སྲིད་དགུ་སྲིད་སྲིད་པའི་འཁོར་ལོ་འདིར། །
མི་བྱེད་དགུ་བྱེད་སྙིགས་མའི་སྤྱོད་ཚུལ་དག ། ་་
46
45



མི་སྨྲ་དགུ་སྨྲ་སྨྲས་ཀྱང་འཛད་པ་མེད། །
ཐུབ་བསྟན་ཉི་མ་རྩོད་དུས་ནུབ་རིར་འཆེལ། །
ནད་མུག་མཚོན་གྱི་བསྐལ་བ་མངོན་དུ་གྱུར། ། ་
དཀར་ཕྱོགས་ལྷ་རྣམས་སྤྱན་གྱི་པདྨོ་ཟུམ། །
ནག་ཕྱོགས་འུག་པ་ལྟས་ངན་གོད་མོ་རྒོད 1
རྣམ་རྟོག་རང་མདངས་ཕྱི་རོལ་ཤང་བ་ཡི། །
གདོན་བགེགས་ཕྱི་ནང་ཉེར་འཚེའི་དཔུང་བསྒྲིགས་ཏེ། ། .
འཕྲལ་ཡུན་དགེ་བའི་བསླབ་གསུམ་འཕགས་པའི་ནོར། །
ཕྲོགས་ནས་ཐར་བའི་སྲོག་རྩ་གཅོད་པར་བརྩོན། །
ཉམས་ལེན་གནད་ཀྱི་དབུགས་བྲལ་ཐོ་ཅོའི་ལམ། ། ་
འདོད་ཡོན་དབྱེན་སྦྱོར་ཕྲག་དོག་གདོན་བཏབ་པས། །
ཆགས་སྡང་གར་སྟབས་བསྒྱུར་བས་ངན་སོང་ཁར། །
ཕྱོགས་པའི་རོ་ལངས་རི་ཀླུང་ཀུན་ཏུ་རྒྱུ། །
དགེ་སྦྱོང་ཆོས་བཞིར་གནས་པར་དམ་བཅས་ཀྱང་། །
དགེ་བའི་སྲོག་གི་གཤེད་དུ་འབབས་པ་ཡི། །
དགེ་སྡིག་འཚོལ་བའི་ཚུལ་འཆོས་རང་མདངས་ཅན། ། ་
དགེ་སློང་ཕལ་ཆེར་གཡོ་ཅན་ཝ་སྐྱེས་འདྲ། །
སྤྱི་སྙོམས་རྒྱལ་པོའི་བཀའ་ཁྲིམས་ཕྱོགས་རེར་གྱུར། ། ་
་
6



འབངས་རྣམས་རང་གི་ཟས་ནོར་སྤྱོད་དབང་མེད། ། ་
གསང་ལེན་ཁྲམ་པ་གཞན་གྱི་ནོར་ལ་རློམ། ] ་་ །
མཁས་ལ་མི་བཀུར་འབྱོར་ལྡན་རྣམས་ལ་མཆོད། ། ་ ་
མཆོག་འབྲིང་དམན་པའི་སྐྱ་བཙུན་ཕོ་མོ་ཀུན། ། ་
ཆ་ལུགས་རྣམ་འགྱུར་ཐ་དད་ཙམ་མ་གཏོགས། །
ཚེ་འདིའི་སོ་ཚིས་རེམ་པའི་བསམ་རྒྱ་སོགས། ། ་
དམྱལ་བར་ལྟད་མོ་བལྟ་ལ་རིངས་བར་སྣང་། །་་
མ་དག་སྙིགས་མའི་འདམ་རྫབ་གཏིང་ནས་ལངས། །
རྒྱལ་དབང་པདྨ་སམ་བྷ་ལབ་སྒྲོན་སོགས། །
བཀའི་གཏེར་ཚད་མའི་ལུང་བསྟན་ལྷག་དང་བཅས[ {
ཐོག་དུ་བབས་པས་ངན་དགུ་ཕྱོགས་གཅིག་འཛོམས། །
མོ་ལུང་རྩིས་གསུམ་འཁྲུགས་པ་ཐབས་ཀྱིས་བཅོས། | .
ཚེ་རིང་བདེ་སྐྱིད་འདོད་པའི་འཇིག་རྟེན་པ། །
ཉེས་མེད་སེམས་ཅན་ཤ་ཁྲག་མཆོད་སྦྱིན་བྱེད། ། ་
ཚེ་ཐུང་སྡུག་བསྔལ་རྒྱུ་ལ་སྤྱོད་པ་མཚར། །
ཀྱེ་མ་ཀྱེ་ཧུད་གཡག་ལུག་ར་གསུམ་པོ། ། ， ，
རིན་ཆེན་སྲོག་གི་ཆད་མཐུད་མ་ཐུབ་ན། ། །
སྒྱུ་ལུས་འགྲོ་བ་ཡོངས་ཀྱི་གླུད་དུ་ཐོངས། ། ་



དགེ་བ་དྲིན་ཅན་ཕ་མའི་དོན་དུ་བསྔོས། ། །
ཁམས་གསུམ་སེམས་ཅན་ཐམས་ཅད་དགྲར་ལངས་ཏེ། །
གསོན་པོར་བཅད་གཏུབ་མི་འཚམས་བསྙོན་གདེངས་ཡང་། །
ཕྱི་མར་ངན་སོང་གནས་སུ་སྐྱུར་མི་ནུས། །
ཨ་འཁྲུགས་དད་སེམས་རྣལ་དུ་ཞོག་ཅིག་གུ །
བདག་ཀྱང་མཆོག་གསུམ་བསྐུལ་བའི་གསོལ་འདེབས་དང༌། །
འཁོར་གསུམ་དག་པའི་བསྔོ་སྨོན་མཚམས་སྦྱོར་བགྱིད། །
ཚིག་འདི་གཡག་པོ་ར་ཡི་གཏམ་ལན་གྱིས། །
དོན་ལ་ཉི་མ་མགོན་གྱིས་རྟོག་དཔྱོད་མཛོད། །
ཅེས་དྲང་སྲོང་ཐར ་པའི་རྒྱལ་མཚན་གྱིས་དེ་སྐད་སྨྲས་པས།
མོན་པ་ཁ་བོ་ཆེ་སེམས་བློང་བློང་བོར་གྱུར། ཨ་ཕོ་ཉི་མ་མགོན་ཅུང་
ཟད་ཁ་སྐྱེངས་པ་དང་སྐྱོ་བར་གྱུར་ཏེ། དྲང་སྲོང་ཆེན་པོ་ལགས། ད་
ལོ་ངེད་ཀྱི་གཞི་ལ་མོ་ཕྱུ་མཁན་ལྷ་བ་ཀུན་གྱིས་འཛེར་བར་འ དུག་་་་
ཅེས་མོལ་བ་བཞིན་དང་། ངེད་འཇིག་རྟེན་མི་ནག་པ་ཚོའི་ངག་རྒྱུན་
ལ་སེམས་ཅན་གང་གཅེས་ཞིག་བཤས་ནས་རིམ་གྲོ་སྒྲུབ་ནས་མཆོད་་
ཚེ༑ ཁྱད་པར་ཡར་གཏོ་མཁན་གྱི་སྔགས་པ། མར་གདོན་བགེགས་
འབྱུང་པོ། བར་སྐྱེ་བོ་རང་ག་བ་རྣམས་ཀྱི་མིག་དང་ཡིད་ཀྱང་དེས་
ཚིམ་པ་ཡིན་ཟེར་བ་མ་གཏོགས་བདག་གསོད་གཅོད་སྡིག་ལས་ལ་་་་



རྔམ་པ་ཞིག་ཡིན་ཡང་མིན། འདིའི་སྲོག་ཁྱེད་ལ་ཕུལ་ཆོག་ཀྱང་
སྔགས་པ་ཐུགས་རྒྱལ་འདྲ་བཞེས་སོང་ན་ངེད་ཀྱིས་སྲུང་བའང་་་་་་་
ལེགས་པར་མཐར་མ་ཕྱིན་དོགས་པ་ནི་འཇིག་རྟེན་གཏམ་དཔེར་་་་
བཟུང་ན་ལག་པ་འཚིག་བཏང་ན་རྫ་མ་འཆག་པའི་ལོ་རྒྱུས་སུ་སོང་
གཤིས་བྱ་ཐབས་དཀའ་མོར་གདའ་ཞེས་བབ་ཕུལ་བའི་ལུགས་བྱས།
དྲང་སྲོང་ན་རེ།. . སྔགས་པར་གྲོས་ཆུད་ན་ཁྱོད་རང་ངས་གང་
ཟེར་ཉན་ནམ་བྱས་པར། ཁོ་ན་རེ།: བྱ་མ་དཀྲོག་པར་སྒོང་ང་ལེན་
ཚུལ་ཞིག་ཡོད་ན་བདག་ལ་ཅི་གསུང་ལས་མེད་ཟེར། འོ་ན་སྔགས་པ་
བོས་བྱས་པས་ཡོན་བདག་སྔགས་པ་ཕྱི་རོལ་དུ་གདན་འདྲེན་པར་་་་་
སོང་། ཤུལ་ན་ཡོད་པ་རྣམས་ཀྱིས་གླེང་མོར་འབའ་འབའ་ལ་དང་པོ་
ཁྱོད་ཀྱིས་མགོན་མེད་ཉམ་ཐག་འདི་ལྟར་གྱུར་པའི་གནས་ཚུལ་སྨེ་་་
སྔགས་ཀྱིས་ཞུས་ཤིག་དང་ངེད་ཅག་སོ་སོའི་དེའི་བབ་ལ་དཔགས་་་་
ནས་ཞུ་མཁས་བྱེད་ཅེས་གྲོས་བྱས་སོ། །
རེ་ཞིག་ན་གྲྭ་བ་ཞིག་གིས་གྲུམ་རྩེ་ཁ་གང་མ་ཅིག་བཏིང་བའི་་་
སྟེང་དུ་སྔགས་འཆང་རིག་འཛིན་ཆེན་པོ་བདུད་འདུལ་རྡོ་རྗེ་རྩལ་དེ་
ཉིད་བཞུགས་འཕྲལ། དྲང་སྲོང་ཐར་བའི་རྒྱལ་མཚན་གྱིས་དམན་ཆ་
བཟུང་སྟེ་ལུས་ཀྱི་སྤྱོད་ལམ་གུས་པའི་ཉམས་དང་བཅས། །
ཕྱོགས་མེད་འགྲོ་དོན་སྤྱོད་པ་ཡིས། ། ：་
19



སྔགས་འཆང་རིག་འཛིན་ཆེན་པོ་དང་། ། ་. ་ ་
མི་མེད་དབེན་པར་རྒྱུ་བ་ཡི། །
བྱ་བ་གཏད་པའི་དྲང་སྲོང་གཉིས། ། ་ ་ ་
སྔོན་སྤྱོད་ལེགས་སྨོན་མཚམས་སྦྱར་གྱིས། །་ ་ ་ ་ ་
་ མི་ཚང་འདི་ཡི་སྒོ་རུ་འཛོམས། ། ་ ་ ་ ་ ་
་ བཀའ་མཆིད་གཏམ་གླེང་ལྷུག་པར་ཁྲོལ། ། ་་ ་ ་
བག་ཕེབས་ལྷོད་ལ་བཞུགས་པར་ཞུ། ། །
ཞེས་ཞུས་པས་ཁོ་མགུ་སྟེ་སྨྲ་ར་ཟིང་ངེ་། མིག་ཧུར་རེ། ལྟོ་ཚུལ་
ལྷུག་གེ་རྫིག་རྫིག་བྱས་འདུག །. ་
དེར་ལུག་གཡང་དཀར་འབའ་འབའ་དེས་མགོ་བོ་ཅུང་ཟད་་་་་
གྱེན་དུ་བཏེགས་ནས་འདི་སྐད་ཞུས་སོ། །
མཆོག་རིག་འཛིན་གྲུབ་པའི་རྟུལ་ཞུགས་དབང་། །
ཐུགས་མ་གཡེངས་དགོངས་པ་ཅུང་ཞིག་གཏོད། །
སྤྱིར་ཁམས་གསུམ་འཁོར་བར་སྐྱེས་ཕྱིན་ཆད། །
མཐར་འཆི་བའི་ཆོས་ལས་མ་འདས་མོད། །
ངེད་ལས་ངན་བསགས་རྒྱབ་ཆུང་བའི་མཐུས། །
ཚེ་མཐའ་རུ་མ་འཁྱོངས་བར་ཆད་བྱུང་། །
དགྲ་བཤེད་མ་མར་ནང་རུས་འཛེར་བཞིན། །
50



དུས་གློ་བུར་ཡན་ལག་ཞགས་པས་བསྡམས། ། ་
ཉ་ཉི་མས་གདུང་བ་ཇི་བཞིན་དུ། །་ ་ ་ ་
དབུགས་འཚངས་པས་ལྟོ་བ་ཐེར་ཐེར་གཏེར།:། ་
མིག་མོན་པའི་གདོང་ལ་རིག་རིག་བལྟས། །, ， ：
མཇུག་རྔ་མ་ལིང་ལིང་འཕར་བརྡེབས་བྱེད། །
བྲུན་རིལ་མ་དབང་མེད་ཐར་ཐར་ཤོར། ། ་
མིག་ཁྲ་ཆུང་མཆི་མ་ཤར་ཤར་ལྷུང་། །
དུས་སྐད་ཅིག་རེ་རེའི་ཡུན་ཚོད་ལ། །
ལན་བརྒྱ་ཕྲག་ཤི་གསོན་སྣང་བ་བྱུང༌། །
སྡུག་བཟོད་གླགས་མེད་པའི་ངང་ཚུལ་འདི། ། ་
ཁྱེད་འདི་ཚོགས་ཀུན་དང་ཁྱད་པར་དུ། །
རྗེ་སྔགས་འཆང་དབང་པོས་དགོངས་མཛོད་ལ། །
དུས་ད་ལན་བདག་ལ་སྲོག་སྩོལ་ཞུ། །
ཞེས་ཟེར་བ་སྨྲས་བྱུང་། ་
སྔགས་པའི་བསམ་པ་ལ་འདི་ལ་ཁ་ལོ་དང་ཁྱད་གསོད་ཀྱིས་་་་་་
ལན་འཁྱོག་པོ་ཞིག་འདེབས་དགོས་སྙམ་སྟེ་འདི་ལྟར་སྨྲས་སོ། །
ཡུལ་དགེ་བཅུ་ཚང་བའི་གྲོང་ཁྱེར་དུ། །
་
，
51



མི་འབྱོར་ལྡན་ཉི་མ་མགོན་པོ་དེའི། །
ཁྱིམ་གཡང་ཆགས་ཕྱི་ཡི་ར་སྐོར་ན། །
གཏམ་གང་དྲན་ཚིག་གསུམ་སྨྲ་བ་པོ། །
ང་བོད་ཀྱི་སྔགས་རྒན་རལ་བ་ཅན། ། །
མིང་ཡོངས་གྲགས་བདུད་འདུལ་རྡོ་རྗེ་རྩལ། །
སྤྱིར་ཕྱོགས་མེད་རྒྱལ་ཁམས་ཡོངས་ཀྱི་སྐྱབས། །
དགོས་ཉམ་ཐག་འགྲོ་བའི་དབུགས་འབྱིན་མཁན། །
དབྱར་ཟླ་གསུམ་འབྲོག་སྡེའི་ཁྲོད་དུ་ཕྱིན། །
ལུག་གཡག་པོ་གང་ཚོ་འདམས་ནས་བཤས། །
མགོ་སུག་བཞི་མ་ཉམ་གཡང་གཞིའི་ལྤགས། །
མཛོ་ཁྱུང་དཀར་རྒྱབ་ཁལ་དུ་མ་ལོང་། །
དུས་དགུན་གསུམ་ཚ་བ་རོང་དུ་ཉུལ། །
ཕག་ར་མ་བ ཤས་པ་རྩིས་བགྲང་མེད། །
དཔྱིད་སྟོན་དུས་གང་དགའི་ཡུལ་དུ་ཕྱིན། །
ཁ་ཞིམ་མངར་ཟས་དང་འབྲལ་མ་མྱོང་། །
རྩིས་མོ་ཕྱྭ་རྨི་ལམ་བརྟག་དཔྱད་དགོས། །
ལྟས་ལེགས་ཉེས་འབྱུང་འགྱུར་ལུང་དུ་བསྟན། །
སྔགས་མདུད་པ་སྲུང་འཁོར་ཟ་ཡིག་སོགས། །
52



འ•
རང་གང་འདོད་དངོས་པོ་འཚམ་མེད་བསྩལ། །
ནད་སྡུག་བསྔལ་གྱིས་གཟེར་སྐལ་ངན་འགྲོ། །
ཐབས་སྣ་དགུས་ཕན་པ་བསྒྲུབ་པ་སོགས། །
ད་སྔགས་རྒན་ཆོས་ཀྱིས་མཐོ་བའི་ཚུལ། །
བོད་རྣ་བ་ཅན་ལ་སྒྲོག་རིན་ཆོག །
ཁོང་ཕྱུགས་པོས་རྟ་ནོར་ལུག་གསུམ་འབུལ། །
བར་ཁ་དྲག་བ་ར་བོང་གསུམ་འབུལ། །
དམངས་ཞན་པས་གྲོ་ནས་སྲན་གསུམ་འབུལ། །
སེམས་འཇུངས་པའི་སྤར་མོ་མི་ལྷོད་མེད།།
ལུག་ཉམ་ཆུང་ཞིག་གི་སྙིང་ཁམས་ལ།
གཏམ་ཅལ་ཅོལ་འདི་འདྲ་གང་ནས་དྲན། །
དུས་ད་ལན་ཁྱེད་ལས་དགའ་བ་སུ། །
ལུས་པགས་པ་གཅལ་བཀྲམ་གཡང་གཞིར་འདིང་། །
ནང་ཤ་སྣ་སྙིང་སྣ་མཆོད་པར་བཤམས། །
ཚིལ་དཀར་པོའི་གསུར་གྱིས་ལྷ་སྲུང་མཆོད། །
སྣོད་རྒྱུ་མའི་ལྡ་ལྡི་མདོས་ལ་འདོགས། །
ཁྲག་དམར་པོས་གཏོར་ཟོར་ཞམ་ཞམ་བྱེད།
ཤ་ནང་ཁྲོལ་ངེད་ཅག་ཚོགས་སུ་རོལ། ། །
53



ཁྱོད་འཆི་སྙམ་སྡུག་བསྔལ་བྱེད་དོན་ཅི། །
དོན་དེ་ཕྱིར་སྔགས་འཆང་རྒྱལ་པོ་ངའི། །་ ་
ཐུགས་དཀྲུགས་པར་མ་མཛད་ཁ་རོག་སྡོད[ 1
་
ཅེས་ཟེར་ནས་མིག་ཧྲིག་ཧྲིག་དྲང་སྲོང་གི་གདོང་ལ་གཅེར་ནས་
འདུག །
དྲང་སྲོང་ཆེན་པོའི་བསམ་པར་ཁོས་འཇིག་རྟེན་པའི་གཏམ་་་་
རྔམ་པོ་ཆེ་རེ་གཉིས་ར་འཐོན་ལུག་འཐོན་དུ་སྨྲས་པ་ལས་རྒྱུ་མཚན་
ཆེར་མེད་རུང་རེ་ཞིག་གྲོས་ཆུང་འདོད་མེད་པའི་ཡུལ་དུས་དང་་་་
བསྟུན་པའི་གཏམ་གྱིས་བྲིད་དེ་ཐབས་ཞིབ་མོས་རིམ་པས་བཀོལ་་་་
དགོས་དགོངས་ཏེ་མགུར་འདི་གསུངས་སོ། ། །
སྙིགས་མའི་འདྲེན་མཆོག་བླ་མ་རིན་པོ་ཆེ། ། ་
སྙིགས་མའི་སྐྱེ་བོའི་སྒོ་གསུམ་བྱིན་གྱིས་རློབས། །
སྙིགས་མའི་རང་མཚང་མཚོ་ལྟར་བརྡོལ་བ་ཡི། ། །
སྙིགས་མའི་སྤྱོད་ཚུལ་འགའ་ཞིག་གཏམ་དུ་གླེང་།། ་
བླ་མ་ཕལ་གྱི་ཆོས་བཤད་ཁེ་འདོད་ཡིན། །
སློབ་མ་ཕལ་གྱི་མོས་གུས་རྨོངས་ཞེན་ཡིན། །
བཙུན་པ་ཕལ་གྱི་ཚུགས་འཁྱེར་བཟང་བརྫུ་ཡིན།།
སྔགས་པ་ཕལ་གྱི་མཐུ་ནུས་སྟོང་སྐད་ཡིན། །
5



ཆོས་གྲྭ་ཕལ་ཆེར་ཆོས་མིན་བྱ་བས་གཡེངས། །
གཞི་དགོན་ཕལ་ཆེར་སྡེ་འཁྲུགས་འཐབ་རྩོད་རྒྱག །
དགེ་བཤེས་ཕལ་ཆེར་ལྟོ་གོས་གཙོ་བོར་འཛིན། ། ་
དགེ་སློང་ཕལ་ཆེར་ཁེ་ཚོང་ཡུན་སྐྱེད་བྱེད། : ་，
དམ་ཆོས་འཁོར་ལོ་བསྐོར་བ་གྱོད་ཀྱི་གཞི། ། ་་
ཁམ་རེའི་ཟས་ཀྱི་དོན་དུ་མགོ་བོ་གཅོག ་་
སྔོན་དུས་ཕན་བདེའི་འབྱུང་གནས་རྒྱལ་བསྟན་དེ། །
ད་ལྟ་སྡུག་བསྔལ་སྐྱེད་པའི་གཞི་མར་སྣང་།།
ལ་ལ་ཐེའུ་རང་འགོང་པོས་ཁ་བསྐྱོད་པས། །།
ལེགས་ཉེས་འགྲིག་འགྲིག་འདྲེ་ལབ་མང་པོ་ཡི།
དེ་གཉིས་ཐོག་ཏུ་ཁེལ་བ་མངོན་ཤེས་ཅན། །
ཡིན་ན་ཐུབ་དབང་ཐུགས་རྗེའི་བདག་ཉིད་བརྫུན། ། ་
སྡེ་དཔོན་ཕལ་ཆེར་སྡིག་སྤྱོད་འཛེམ་པ་མེད། །
འབངས་རྣམས་དམག་ཇག་རྐུན་གསུམ་ལས་ལ་དགའ། །
གཡོ་ཅན་བརྫུན་མི་ཁྲམ་པས་མི་ཁྱུ་གཤོགས། །
དྲང་པོ་བྱས་ན་ཐམས་ཅད་དགྲ་རུ་ལངས། །
ཡོན་པོ་བྱས་ན་ངན་གཡོ་ཅན་དུ་གོ། །
སྣ་ཚོགས་སྤྱད་ན་གཏད་མེད་ཅོལ་ཆུང་ཟེར། ། ་ ，
55



ཨ་མ་འདྲེར་མཐོང་སྙིགས་མའི་སྐྱེ་བོ་ལ། །
སངས་རྒྱས་མངོན་གསུམ་བྱོན་ཀྱང་མཛད་ཐབས་བྲལ། །
ཀྱེ་མ་ཀྱེ་མ་སྔགས་རྒན་བྱབས་མེད་པོ། །
ཀྱེ་ཧུད་འཚེ་བ་ཆོས་སུ་སྨྲ་མཁན་པོ། །
ཀྱེ་ཧོ་སྡིག་པའི་འཁོར་ལོ་བསྐོར་མཁན་པོ། །
ཀྱེ་ཀྱེ་ཁོག་པའི་ལྟ་ངན་འཛིན་མཁན་པོ། །
དེང་སང་ལས་ཀྱི་གཤིན་རྗེ་ཆེད་བདོའམ། །
དགེ་སྡིག་འདེགས་པའི་ཉ་ག་ཆག་པའམ། །
ཚ་སྲེག་ཁྲོ་ཞུན་ཁོལ་མའི་ཟང་མོ་ཆེ། །
བུག་གམ་བརྡོལ་བའི་གཏམ་སྙན་ཐོས་སམ་ཅི། །
འཁྲུལ་ལོ་འཁྲུལ་ལོ་སྔགས་ནག་བསམ་བརླགས་པོ། །
སོམས་ཤིག་སོམས་ཤིག་འཁོར་བའི་གནས་ཚུལ་སོམས། །
ཅི་དྲག་ཅི་དྲག་རང་ལ་སྙིང་རྗེ་མཛོད། །
ཨ་ཧོ་ཨ་ཧོ་སེམས་ཅན་སྲོག་སྐྱོབས་མཛོད། །
ཅེས་གསུངས་པ ས་ཁོའི་བསམ་པར་འདི་ལ་དྲང་པོར་བསྡུར ་་་་་
ནས་བ ཤད་ན་ཁ་ཡ་ཡང་ཆོད་དཀའ་ཚོད་དུ་སྣང་བས་བདག་ཕོ་་་་་
སྐྱེས་ཐང ་གི་གཏམ་གྱིས་མགོ་ལས་མཐོ་བའི་དཔུང་པ་ཞིག་བསྟན་་་
ན ས་མངོན་སྤྱོད་དྲག་པོས་སྡིག་མོ་བྱས་ན་ལྷོད་ཨེ་འགྲོ་སྙམ་སྟེ་འདི་
56



ལྟར་སྨྲས་སོ། །
རི་ཁྲོད་མིང་བཏགས་སེར་མོའི་གཟུགས། །
གྲོང་ནག་གཏན་ཡུལ་བྱེད་མཁན་ཁྱོད། །
ཡང་གཅིག་ཉོན་དང་སྔགས་རྒན་ངས། །
གནད་དོན་ཕིགས་པའི་ཚིག་གསུམ་བཤད། །
དབུ་གདུགས་ཅན་གྱི་བླ་མ་དང་། །
གྲུབ་སྡེའི་ལས་ཁུར་འཛིན་པ་ཡི། ། .
སྤྱི་གཉེར་ཚོགས་འདུ་དགེ་བསྐོས་སོགས། །
བན་སྔགས་སྐྱ་སེར་ཕལ་མོ་ཆེ། །
གཞན་ནོར་སྤྱོད་ལ་མི་ངོམས་མེད། །
གྲོང་ཆོག་ཉེས་དམིགས་མི་བཤད་མེད། ། ་་་་་
དཀོར་ཟས་མི་ཟ་གཅིག་ཀྱང་མེད།
བཤད་ན་རང་གཞན་ཀུན་གྱི་མཚང་། །
བྱ་བཏང་བརྟུལ་ཞུགས་འཛིན་པ་ཁྱོད། ། ་་ ་
མི་ཟས་དོན་དུ་མ་གཉེར་ན། ： ་ ་ ་ ་
ལག་ཏུ་དབྱུག་པ་ཐོགས་ནས་སུ། ། ་ ་ ་ ་
སྒོ་དྲུང་འདི་རུ་ཅི་ལ་འོངས། །་ ་ ་ ་ ་
མཛུབ་མོ་ཡ་གཅིག་བསྒྲེངས་པས་ཀྱང་། ། ་. ་.
57



ནམ་མཁའ་གྱེན་དུ་འདེགས་འཁན་ང་། །
མི་ཆོས་གཙང་མ་གཞིར་བཞག་གི། །
ཤེས་རྒྱ་ཅན་གྱི་ཚོད་དུ་གླེང་། ། །
སྲིད་སྐྱོང་དཔོན་གྱི་ནུས་ཁོག་བཟུང་། |
ཉེས་ཅན་འབངས་ཀྱི་མགོ་འདྲེན་བགྱིས། །
ཡོངས་ཐང་ཞན་པ་བར་མའི་འགྲོར། །
གང་ཕན་གྲོས་ཀྱི་འཆར་སྟོན་གྱིས། །
ལེགས་ཉེས་འབྱེད་པའི་དབང་པོ་ཡིན། །
བདེན་རྫུན་ཞལ་ལྕེ་གཅོད་མཁན་ཡིན། ། ，
ཡ་ཡོ་སྲུང་བའི་ཐིག་ཤིང་ཡིན། །
དགྲ་ཟིན་བར་གྱི་འདུམ་མཁན་ཡིན། ： ， ，་
ལུགས་གཉིས་བྱ་གཞག་ཆེ་ཕྲ་ལ། ། ་ ་
བློ་འདྲི་གྲོས་བསྡུར་བྱེད་པ་ལས། ། ་ ་ ，
མདོ་མེད་འཁྲུལ་ལོ་ཟེར་བ་ཞིག ། ， ， ，
ཨ་མཆོག་འདི་ཡིས་ཚོར་མ་མྱོང་། | ་
འགྲོ་བའི་གོམ་ཚོད་སུས་མ་བཟུང་། །
གཏམ་གྱི་ཁ་ཚོད་སུས་མི་ཟིན། །
ཁ་དྲག་འཛོམས་པ་ར་ཡི་གདོང་། །
་
ས་མ་བཟུང་{ }
་: .
58



དཀར་ནག་མི་འཚོའི་མི་རེ་དཀོན། ། ་་་
ཨ་ཕོ་ང་ཡི་དབྱུགས་པ་མདུང་། །
དེ་ཕྱིར་དོ་མེད་སྔགས་རྒན་ངས། །
མདུང་རིང་སྣ་བཅུར་བཀུག་པ་ནི།། ་་ ་
སྔོན་ཆད་སུས་བྱུང་ཁྱོད་ཀྱིས་སྨོས། །
ཕྱུགས་པོའི་བེའུ་ལུག་འདབས་ནས་བསྐྱེད།།
དབུལ་པོའི་ཁ་རྗེ་དབང་ཐང་སྤེལ། །
རྨང་པོའི་སྲིད་ཀྱི་རྒྱུད་པ་བཟུངས། །
རྒྱལ་ཁམས་ཡོངས་ཀྱི་སྤྱི་དཔལ་ཡིན། །
བྱམས་པའི་གཉེན་གྱི་སྐྱབས་ཀྱང་བྱེད། །
སྡང་བའི་དགྲ་ལ་རྒོལ་ཀྱང་ཐུབ། །
ཁྱད་པར་མཐུ་གཏད་མནན་གསུམ་ལ། །.，，
གཞན་ལ་མ་གྲགས་གདམས་ངག་བདོག །
མ་ནིང་ཨེ་ཀ་ཛ་ཊི་དང་།
དྲང་སྲོང་ཁྱབ་འཇུག་ད་ན་ནེམ། ། ་
མ་སངས་སྤུན་དགུ་ཐེའུ་རང་སྟོང་། །་་：
ཁྱི་ལྟར་རྦད་པས་ཆོག་པ་ཡོད། །
འདྲ་བའི་ནང་ན་ང་མི་འདྲ། ། ་
59



སྔགས་རྒན་ཁྲོ་ཆུ་དུག་སྡོད་ལ། །
ཚོད་ལེན་བརྙས་བཅོས་མ་བྱེད་ཅིག །
བེམ་རིག་རྟེན་དང་མི་འབྲལ་རི། །
དེ་བས་སྲང་མདོར་འཁྱམས་སུ་སོང་། །
ཁྱི་དཀྲོག་བེར་ཀ་སྦྱོར་ལ་སོང་། །
གཡོ་ཅན་འཇམ་པུས་བསླུ་རུ་སོང་། །
མི་ཟས་དོན་དུ་གཉེར་ལ་སོང་། །
ཞེས་སྨྲས་ནས་ཕུ་ཐུང་སྤྲུག་ཅིང་མགོ་བོ་ཡུག་ཡུག་བྱེད་ཀྱིན་་་་་
འདུག །དྲང་སྲོང་ཆེན་པོའི་ཐུགས་ལ་ཚྭ་རྒོག་གཉིས་ལ་ངར་གང་ཆེ་
ཟེར་བའི་དཔེར་སོང་གཤིས། ད་ནི་ཁོ་བོའི་གནད་ལ་འཕོག་པའི་ཁ་
ཤགས་གཅེན་པོའི་མདའ་ལྟ་བུ་ཞིག་གིས་ཨེ་ཐུབ་བལྟ་དགོས་་་་་
དགོངས་ཏེ་མགུར་འདི་གསུངས་སོ། །
གྲོང་ཁྱི་ལྟར་མྱུལ་བའི་སྔགས་ནག་པོ། །
གཏམ་ཁ་ཕོ་མ་ཆེ་ཚིག་འདི་གསོན། །
ཟས་ཤ་ཁྲག་འཇོལ་ཉོག་སྤྱད་སྤྱད་ནས། །
ཚེ་ཕྱི་མར་བུ་ལོན་སུ་ཡིས་འཇལ། །
སྐྱེ་མི་ནག་མགོ་བོ་བསྐོར་བསྐོར་ནས། །
6



ལས་ངན་པའི་ལ་ཡོགས་བཟོད་དམ་སོམས། །
རྒྱུ་ཟས་ནོར་ལོངས་སྤྱོད་སེར་སྣས་བསོགས། །
རང་འཆི་བའི་སྲོག་སླུ་བྱེད་འདོད་དམ། །
མ་སེམས་ཅན་ཉེས་མེད་སྲོག་ལ་རྔམས། ། - ་ ་
རང་མི་འཆིའི་གདེངས་ཚད་ལྡན་ལགས་སམ། །
ཚེ་འདི་རུ་ཁ་དྲག་དཔུང་ཤེད་ངོམས། ། ་ ་
ལས་གཤིན་རྗེ་མགོ་སྐོར་གཏོང་ནུས་སམ། ། -
སྡིག་མི་དགེ་སྤྱོད་ལ་དཔའ་བོ་པོ། །
བཟང་དགེ་བའི་ཕྱོགས་ལ་སེམས་སྲབ་པོ། །
གཉེན་འཚོ་སྐྱོང་མི་ཤེས་དགུ་ཤེས་པོ། །
གཞན་གནོད་སྐྱེལ་མི་དྲན་དགུ་དྲན་པོ། །
མཆོག་ཐར་བའི་གོ་འཕང་བློ་ཡིས་བཏང་། །
ཚེ་འདི་སྣང་བྱ་བས་མགོ་བོ་འཁོར། །
དཔེ་རི་དྭགས་སྨིག་རྒྱུས་བསླུས་པ་བཞིན། །
དོན་མེད་པའི་འཁྲུལ་བའི་འཁོར་ལོ་འཕྱན། །- ，
ལས་ནག་པོའི་བྱ་བཞག་ངོ་སོར་ཁྱེར།
་ ལས་དགེ་སྡིག་ཤན་འབྱེད་ཆོས་རྒྱལ་དེས། ། ་
ལས་མེ་ལོང་གསལ་པོ་ལ་བལྟས་ནས།..
61



ལས་བཟང་ངན་བཀའ་ལུང་ཅི་ཕེབས་སོམས། །
ལས་རྒྱུ་འབྲས་མེད་པའི་སྔགས་རྒན་ལ། །
ལས་བདེན་རྫུན་མེད་པའི་ཆོས་སྐྱོང་ཞིག །
ལས་དགེ་སྡིག་མེད་པར་མི་ལ་རྦད། །
ལས་ངན་པའི་མཚོན་ཆ་རང་ལ་འཁོར། །
དབུ་རུལ་བ་ཤངས་ཀྱིས་མ་ཚོར་བའི། །
ཁྱོད་མདོ་མེད་སྔགས་རྒན་སྨྱོན་ཧམ་ཅན། །
དོན་བདེན་པ་གསུངས་པ་རྒྱལ་བའི་བཀའ། ། ་
ཚིག་རྣ་ཐོས་ཡོད་ན་བསམ་བློ་ཐོངས། །
སྔོན་མཐོང་ཐོས་མེད་ན་གཞན་ལ་དྲིས། ། ་
གནས་འཁོར་བའི་བྱ་བ་རྒྱབ་ཏུ་སྐྱུར། །
ཚེ་ཕྱི་མའི་ལམ་རྒྱག་སྒྲུབ་རེ་རན། ། ་.
དེ་གོ་བར་གྱིས་ལ་ལག་ལེན་མཛོད། ། ，
ཅེས་གསུངས་པས་སྔགས་འཆང་ཆེན་པོའི་བསམ་པར་ཁོའི་་་་་
ཚིག་རྣམས་རང་ངོར་ཟུར་རྣོ་བ་ཤ་སྟག་དུ་སྣང་བས། རྒྱུད་ལ་བཀོལ་
བའི་ཉམས་ལེན་ཞིག་ཡོད་ཚོད་ཡིན་རུང་ད་དུང་བརྟག་དཔྱད་ཞིབ་
མོ་ཞིག་གཏོང་དགོས། དེ་ལ་ཐོག་མར་མཚང་རྗེན་པར་རྒོལ་བའི་
གཏམ་རྣོ་ལ་འདྲིལ་བ་ཞིག་ཞུ་དང་ཁོ་རང་མི་སྐྱིད་སར་མི་ཆགས་ར་



བདེ་སར་མི་སྡོད་ཟེར་བའི་དཔེ་ལྟར་གང་དྲན་ཆ་དྲག་གིས་རི་ལ་་་་
ཤོར་བའི་ཟོག་པོ་རྫུན་བག་ཅན་ཞིག་ཡིན་ཚེ་སེམས་སྟེང་གི་གནོང་་་
ལ་ཕོག་ནས་སྐྱོན་ངོས་བླངས་འགྲོ། གལ་ཏེ་ངོས་མ་བླངས་ན་འདི་
ངེས་པར་གཞན་དོན་སེམས་པའི་ཆོས་པ་དགའ་མོ་ཞིག་ཡིན་ཤས་ཆེ་
བས་ཐུགས་བཞེད་དང་བསྟུན་དགོས་སྙམ་སྟེ་འདི་ལྟར་སྨྲས་སོ། །
དུས་དང་པོར་དབེན་པའི་རི་ལ་ཤོར། །
བར་གྲོང་ཡུལ་མི་ལ་ཡིད་སྨོན་གཏོང་། །
མཐར་འཇིག་རྟེན་འཁོར་བའི་གཏིང་རྡོ་བྱེད། །
ཁྱོད་གཉིས་མེད་སེང་གེ་རྣ་བ་བློགས། །
ཁྱིམ་ཕ་གཞིས་སྤངས་ནས་རབ་ཏུ་བྱུང་། ། ་
གནས་འཁོར་བར་ཤི་སྦྱར་འཐམ་པ་པོ། །
མིང་སྙན་པོ་འཇིག་རྟེན་བྱ་བ་བཏང་། །
དོན་བྱ་བ་གཞན་ལས་མང་པ་བོ། ། ་ ་ ་
རྗེ་མཚན་ལྡན་དགེ་བའི་བཤེས་གཉེན་བརྟེན། །
བཀའ་ཚུལ་བཞིན་མི་སྒྲུབ་འདྲེས་ཁྱེར་པོ། ། ་་
རྟེན་དལ་འབྱོར་རྙེད་དཀའ་སྒོམ་པ་པོ། ། ་ ་
ལས་དལ་མེད་ཉིན་ཞག་ཆུད་གསོན་མཁན། །
ཚེ་མི་རྟག་ལོང་མེད་སྒོམ་མཁན་པོ། །
་ 63



རང་མི་འཆི་སྙམ་པའི་ངང་རིང་པོ། །
གན ས་ངན་སོང་གསུམ་གྱི་སྡུག་བསྔལ་བསྒོམ། །
བསམ་བཞིན་དུ་རེ་རྒྱུར་སྤྱོད་པ་པོ། །
ཚེ་འདི་ཕྱིའི་དོན་དུ་སྐྱབས་འགྲོ་བྱེད། །
བློ་ ཁྱེད་ཤེས་མ་ཁེལ་ཐེ་ཚོམ་ཅན། །
ལས་རྒྱུ་འབྲས་བཤད་པས་རྣ་བ་འགས། །
རང་དཀར་ནག་མཉམ་པ་ཉིད་དུ་སྤྱོད། །
ཁམས་གསུམ་གྱི་འཁོར་བར་སྐྱོ་ཤེས་ཅན། །
གནས་འཁོར་བའི་གཏིང་རྡོ་བསྒྲུབ་མཁན་པོ། །
ལམ་བསླབ་གསུམ་སྤང་གཉེན་གཡུལ་སྤྲོད་མཁན ། །
རང་སྤང་བྱའི་རྒྱབ་རྩ་བྱེད་པ་པོ། །
མཆོག་ཐེག་ཆེན་སྐྱེས་བུར་ཁས་འཚེ་ཡང་།
ཕུགས་རང་འདོད་སྙིང་ཁུང་བཅུག་པ་པོ། །
ཁ་ཟད་ཟད་ཟབ་མོ་སྟོང་ཉིད་བཤད། །
དོན་ཚུགས་ཐུབ་བདེན་གྲུབ་ཐུགས་ལ་ཝལ། །
རང་སྐྱོན་བརྒྱའི་རི་བོའི་སྤོ་ལ་གནས། །
གཞན་སྐྱོན་མཚང་འཚོལ་བའི་བྱ་ར་བ། །
གཏམ་མགོ་རྙོག་མ་ལབ་ཚེ་ཟད་པོ། །
6 1



སྲོག་དམར་ཆུང་དགོས་ན་ཕྱིར་ལ་དེངས། །
ཅེས་སྨྲས་བྱུང་། ཡང་དྲང་སྲོང་ཆེན་པོའི་བསམ་བློ་ཞིབ་ཏུ་
བཏང་བས་ཚིགས་རིགས་འདི་ཚོ་ལ་དཔགས་ན་གནག་རྫི་རྒན་པོ་་་
ཆོས་སྐོར་ཞུགས་མ་ཐག་སངས་རྒྱས་ཀྱི་ཁེངས་དྲེགས་འཛིན་པ་དང་་
མགོ་ལ་ཐོར་ཅོག་ཁྱི་རོ་འདྲ་བ་རེ་བཅིངས་པ་ཙམ་གྱིས་གྲུབ་པའི་་་་
དབང་ཕྱུག་ཆེན་པོར་རློམ་པ་དག་དང་མི་འདྲ་བའི་ཐོས་པའི་ལག་་་
རྗེས་བསྒོམ་པའི་ཉམས་རྟོགས་ཤིག་ཡོད་པ་ཨེ་ཡིན། གལ་ཏེ་དེ་
རིགས་མེད་ཀྱང་འདི་ལུགས་གཉིས་ཀྱི་རྣམ་དབྱེ་མི་ཤེས་པ་ཞིག་ཡིན་
ཚོད་མི་གདའ། མིའི་བྱ་བ་ལ་བློ་གཏད་མེད་པ་ཞིག་གལ་སྲིད་པས་
ཁོ་ལ་བློ་རྩེ་ཅི་ཡོད་ཀྱི་ཚོད་བགམ་ཕྱིར་ལོ་རྒྱུས་ཀྱི་གཏམ་ཞིག་འདྲི་་་་
དགོས་དགོངས་ཏེ་མགུར་འདི་གསུངས་སོ། ། ，
ཡང་གཅིག་གསོན་དང་སྔགས་འཆང་རྒྱལ་པོ། ། ་ ་
གངས་སྟོད་སེང་གེ་ཤི་བའི་རོ་དེ། །
སྲོག་ཆགས་གཞན་གྱིས་འཇིག་པར་མི་ནུས། ། -
ཁུང་བའི་སྲིན་བུས་རྨེག་མེད་འཇོམས་བཞིན། ། ་
སྡུག་ཀུན་ནད་བུ་སེལ་བའི་སྨན་མཆོག །
མངོན་མཐོ་ངེས་ལེགས་བདེ་དགེའི་འབྱུང་གནས། ། ་་།
65



བུ་རམ་ཤིང་པའི་ལུང་རྟོགས་བསྟན་པ། །
རྗེས་འཇུག་རློམ་པའི་སྲེད་པས་གཤིགས་སོ། །
མི་རྒན་སྐྲ་ལོ་དཀྱིལ་ནས་ཟག་བཞིན། །
རྒྱལ་བསྟན་དབུས་ནས་མཐའ་ལ་ཟད་མོད། །
མཐར་འདིར་བཤད་སྒྲུབ་མིང་ཙམ་གྱུར་ཏེ། །
ཀྲི་ཀྲིའི་རྨི་ལམ་ཐོག་ཏུ་བབས་བདོ ། །
མཁས་གྲུབ་བསྟན་པའི་བདག་པོ་དུ་མས། །
རྟེན་འབྲེལ་བཟང་བ་ཙམ་ལ་དགོངས་ནས། །
ལྔ་བརྒྱ་ཐ་མ་ཚུགས་ཞེས་གསུངས་ཀྱང་། ། །
དོན་ལ་ལྔ་བརྒྱ་ཐ་མའི་ཡང་མཐའ། །
རྟགས་ཙམ་འཛིན་པའི་དུས་ལ་སླེབས་པས། །
ནད་མུག་འཁྲུགས་རྩོད་མཐའ་ཡི་བསྐལ་བ། །་
མངོན་དུ་གྱུར་པས་ཀུན་གྱི་སྤྱོད་ཚུལ། །
གཞན་འཕྲུལ་དབང་བྱེད་ས་འདིར་འཕོས་འདྲ། ། ..
རྩོད་དུས་བརླིང་སྤྱོད་ཐིབས་པོས་ནོན་པས། །
དོན་མེད་གཅིག་ལ་གཅིག་འཁང་འགྲོ་འདིའི། །
སྤྱོད་ཚུལ་ཡང་སོས་དམྱལ་བ་དངོས་ཉིད། །
འདི་འདྲར་མི་སྐྱོའི་ཤེས་ལྡན་སུ་ཞིག །
66



ཀུན་ལ་དགེ་བའི་ལེགས་ལམ་གཏོད་པའི། ། ་
བརྟུལ་ཞུགས་གྲུབ་པའི་སྔགས་འཆང་དབང་པོ། །
བླ་མ་སུ་བསྟེན་དམ་ཆོས་ཅི་ཞུས། །
ཉམས་ལེན་ཅི་བྱས་རྟགས་མཚན་ཨེ་བྱུང་། །
ལག་ལེན་ཅི་བསླབས་ཡོན་ཏན་ཅི་ཡོད། །་་
ཚེ་གང་ལེགས་ཉེས་སྤྱོད་ཚུལ་མཐའ་དག །
སྒྲོ་བསྐུར་བྲལ་བ་དབུ་མའི་ལམ་ནས། ། ་ ་ ་
སྦ་གསང་མེད་པར་གསོང་པོར་སྨོས་ཤིག ། ་་ ་
ཅེས་གསུངས་པས་སྔགས་པའི་བསམ་པར་ད་ལན་བདག་གི་་་་
སྤྱོད་ཚུལ་སྨོས་རིན་ཆོག་པ་མཐའ་དག་ཟུར་ཕྱུང་རྒྱ་བསྐྱེད་ནས་་་་་
བསྙད་དེ་ཁོ་རང་སྤ་བཀོང་དགོས་སྙམ་སྟེ་འདི་སྐད་སྨྲས་སོ། །
མཐོ་ཀ་བ་མེད་པའི་གནམ་ཞབས་སུ། ་ : ་་་
ཆོས་སྔགས་འགྱུར་བསྟན་པའི་གངས་རིའི་སྤོར། །
སེང་དཀར་མོ་སྲབ་མེད་འཕྱོ་བ་དེ། ། , .
མིང་བདུད་འདུལ་རྡོ་རྗེ་མི་ལགས་སམ། །
ཆོས་འཇིག་རྟེན་བྱེད་སྒོས་ཁྲོམ་ཐོག་གཤེགས། ། ་，
བློ་རིག་པའི་འཕྲུལ་རྐྱེན་བརླིང་ཆ་ཆེ། །
67



བོད་མགོ་ནག་མི་ཡི་དྲག་ཤོས་ང་།། ་ ་
ཆོས་གསང་སྔགས་རྫོགས་ཆེན་བསྟན་ལ་མཇལ། །
རྗེ་བླ་མ་མ་བསྟེན་དགུ་ཅིག་བསྟེན། ། ་.
གཞུང་དམ་ཆོས་མ་ཞུས་དགུ་ཅིག་ཞུས། ། ་
ལམ་ཐོད་རྒལ་མཁྲེག་ཆོད་ཉམས་སུ་བསྟར། ། ་་་ ་
ཤར་གྲོལ་དུས་མཉམ་དད་ངང་ལ་འབྱམས། །- ，
ལུས་འཁྲུལ་འཁོར་རིག་པའི་ཉམས་རྩལ་སྦྱངས། ། ་
ཡིད་རྟོག་ཚོགས་འཕྲོ་འདུ་རང་སར་དྭངས། །
ཕྱི་འཁྲུལ་སྣང་གཞི་མེད་རྩ་བྲལ་རྟོགས། །
སེམས་རང་ངོ་མཐོང་བའི་རྟོག་ལྡན་ཡིན།།
མཐུ་མངོན་སྤྱོད་དྲག་པོའི་བཀའ་བབས་ཡིན། །
མགོན་མ་ནིང་གཟའ་བདུད་སྔགས་བདག་མ། །
ལས་ཅི་བསྒོས་སྒྲུབ་པའི་འབངས་སུ་བཀོལ། །
དགྲ་གདོན་བགེགས་ཧུམ་ཤི་ཕཊ་ཀྱིས་བསྒྱེལ། ། ，
གཟུགས་ལིངྒ་མིང་བྱང་ཆད་པ་ཡི། །
ཡུལ་ས་དཔྱད་སྡིག་པའི་ལྕེ་མདུད་ཤས། །
གཏང་འཆར་མེད་གཤིན་རྗེའི་བཙོན་ཁང་ཤེས། །
མནན་ཐར་མེད་ཧ་ལའི་རི་བོ་ཤེས། །
68



ཚུར་འབོད་པ་བླ་འགུགས་ཤ་ཟུང་ཡོད། །
ཕར་ཟོད་པ་སྟོང་གསུམ་འཇོམས་བྱེད་ཡོད། །
དགྲ་བསད་པ་སྤུ་གྲི་ཁ་དམར་ཡོད། །
སྐྱབས་ལྷ་སྲུང་དབྱེ་བའི་རྫས་སྦྱོར་ཡོད། [.
བྱད་ཕྱིར་ཟློག་མེ་ཡི་འཁོར་ལོ་ཡོད། །
ཚུར་རང་སྲུང་སྲ་བརྟན་བྲག་རྫོངས་ཡོད།།
མཐུ་མནན་སྲེག་འཕང་གསུམ་སྤྱོད་པ་ཡོད། །
ལྷ་ཚངས་པ་ཡིན་ཀྱང་སྒྲོལ་ཐུབ་སྙམ། །
ཐབས་ལག་ལེན་མི་ཤེས་བྱ་བ་མེད། །
ཆོས་ཡོན་ཏན་མ་བསླབ་བྱ་བ་མེད། ། ，
ལུས་ཧེ་རུ་ཀ་ཡི་དཀྱིལ་འཁོར་བསྒོམས། ། ་་།
དག་དྲག་སྔགས་བསྡུས་ཁུག་བྷོ་ཕཊ་བཟླས། །
ཡིད་སྡིག་ཅན་སྲོག་གི་གཤེད་དུ་རྔམས། །
བདག་ཕོ་སྐྱེས་བརྒྱབ་པའི་ལོ་རྒྱུས་ཡིན། ། །
གཏམ་གནད་དོན་འདྲིལ་བའི་ཚིག་གསུམ་པོ། ། །
ཁྱོད་དྲང་སྲོང་རྒན་པོའི་དྲིས་ལན་མཛོད། །
ཅེས་པའི་ལན་དུ་དྲང་སྲོང་ཆེན་པོས་འདི་སྣང་འཁྲུལ་བའི་སྒྲིག་
རྒྱུའི་ཐང་ཆེན་བརྒལ་བའི་སྔགས་ནག་རྒན་པོར་འཁྲུལ་བ་རང་ངོ་
69



སྤྲོད་པའི་མགུར་མ་ངེས་ཤེས་མཛུབ་ཚུགས་འདི་གསུངས་སོ། ། -
་
ཀྱེ་མ་ཁ་ལ་བཟའ་བཏུང་བྱུང་ན། །
སྣ་ལ་སྐྱོག་རྡོ་ཕོག་ཀྱང་བཟོད་པའི། །
ལྟོ་ལ་མེ་འབར་ངན་པའི་སྐྱེ་བོར། ། ་
གདམས་པ་སྤྲུལ་ལ་འོ་མའི་
རྨོངས་པའི་མུན་པ་ཐིབས་པོས་ནོན་ཅིང་།] .
ཤེས་རྒྱུད་དུག་སྡོང་ལས་ཀྱང་རྩུབ་པའི། ། །
སྡིག་པའི་བཤན་པ་གཉིས་པའི་སྔགས་རྒན། །
གཞན་ལ་གྱོད་བརྡལ་བྱེད་པ་འཁྲུལ་ལོ། །
ཐོད་བརྒལ་མཁྲེག་ཆོད་རྟོག་ཚོགས་རང་གྲོལ། །
ཆུ་ཟླ་སྦར་འཛིན་བྱེད་པ་བློ་ཆུང་། །
སེམས་ངོར་ཅེར་བལྟས་ཐར་བ་སྒྲུབ་པ། །
འཇའ་ཚོན་རྗེས་སུ་བསྙེགས་པའི་བྱིས་པ། །
འཁྲུལ་འཁོར་ལུས་གནད་ལྟ་སྟངས་སྤྱོད་པའི། །
ཉམས་སྣང་བན་བུན་མཆོག་འཛིན་བླུན་པོ། །
གཞི་མེད་རྩ་བྲལ་ཀ་དག་ལྷུན་གྲུབ། །
གཏམ་སྙན་བྲག་ཆར་ཞེན་པའི་མདོ་མེད། །
སྐྱེད་རིམ་ང་རྒྱལ་གསལ་སྣང་བརྟན་པོས། །
70



ཞིང་བཅུ་ཚང་བའི་ཉམ་པ་བསྒྲལ་ཏེ། །་་ ་
རྣམ་ཤེས་དག་ཞིང་སྐྱེལ་ལམ་ཡང་ན། ། ་་ །
ལྟ་སྟངས་ཙམ་གྱིས་སྔར་བཞིན་གསོ་དགོས། ། ་་ ་་
འཇིག་རྟེན་ཐ་མལ་མི་མིན་འབྱུང་པོ། ། ་་
ཤ་ཚིལ་བསང་གསུར་དུད་པས་བརྔན་ནས། ། ་་་
བསྟན་པའི་དགྲ་ཞེས་ཁྱི་ལྟར་རྦད་ཀྱང་། །
སྟོན་པ་རང་གིས་བཤིག་པ་དགོད་བྲོ། ། །
བསམ་ངན་སྔགས་པས་རྫས་ངན་འཁོར་ལོས། །. ་
ལས་ངན་ཚེ་ཟད་འཆི་ལ་ཁད་རེ། །
ལྟེས་དབང་སྟབས་འགྲིག་བདག་གིར་བྱས་ཏེ། །
མཐུ་ནུས་ཁ་ཕོ་སྒྲོགས་པ་ཧེ་ཧེ། ། །
ནག་ཕྱོགས་འབྱུང་པོས་ཁ་ལོ་བསྐྱོད་པས། །
ཉེས་པའི་རྩ་རྐྱེན་རང་གིས་བླངས་ཏེ། །
གཟུ་དཔང་དྲང་ཤན་མཆོག་གསུམ་བཅོལ་བ། །
དམུས་ལོང་མིག་ལྡན་མགོ་སྐོར་ཧམ་པ། །
རང་ལུས་ཁྲོ་བོའི་སྐུ་རུ་བསྒོམས་ཏེ། །་་
བསམ་སྦྱོར་གདུག་རྩུབ་ལོག་པའི་སེམས་ཀྱིས། །
ཧཱུཾ་ཕཊ་ཛ་བྷོ་དྲག་སྔགས་བཟླས་པས། །
7



རཀྵའི་ཕྲེང་གོག་ཟད་ཟད་མཉེས་ཀྱང་། །
བྱམས་དང་སྙིང་རྗེ་བྱང་སེམས་མེད་ན། །
ཙ་ན་གླུ་ཡེ་དགེ་སློང་ཇི་བཞིན། །
འདོད་ཁམས་རུ་ཊའི་རྒྱུ་ལས་མ་འདས། །
དོན་མེད་སྡུག་ཡུས་བྱེད་པ་སྙིང་རྗེ། །
མདོ་རྒྱུད་དགོངས་པའི་ཕྱི་རོལ་གྱུར་ཅིང་། །
ལུང་རིག་གཙང་མས་ཞུན་མཐར་མ་བཅད། །
དམ་པའི་མན་ངག་གནད་དང་བྲལ་བའི། །
གསང་སྔགས་སྒྲ་བཞིན་སྤྱོད་པ་འཁྲུལ་ལོ། །
མཚན་འཛིནའཆིང་བ་དམ་པོས་བསྡམས་ཀྱང་། །
ཚུལ་ཁྲིམས་སྐེ་རགས་ཞིག་པའི་འཆལ་པོ། །
མ་གྲུབ་གྲུབ་བརྫུས་སངས་རྒྱས་སྒྲུབ་པ། །
མགོ་མེད་རོ་ལ་གྲོང་འཇུག་བྱེད་འདྲ། ། །
བསྟན་པ་གྲུ་བཞི་ལམ་གྱིས་འཁྱེར་བའི། །
འཁྲུལ་མེད་ཞྭ་སེར་འཆང་བའི་ལུགས་བཞིན། །
སོ་སྐྱེའི་ས་ནས་རྫོགས་པའི་བྱང་ཆུབ། །
ཐེམ་སྐས་རིམ་པར་བགྲོད་ན་ལེགས་སོ། ། །
ཞེས་གསུངས་པས་སྔགས་རྒན་སྤོབས་པ་མེད་པར་བྱས་སོ། །



དེར་སྔགས་པ་ལ་གྲྭ་བ་ཨ་བུ་ངོ་བོ་དང་། – ཨ་བུ་པདྨ་ཟེར་བ་
གཉིས་ཡོད་པས་ལྐོག་ཏུ་གྲོས་ངན་བཤམས་ཏེ། སྤྲང་འཁྱམས་འདིས་
འུ་ཅག་གི་སློབ་དཔོན་ལ་བརྙས་ཐབས་ཀྱི་སྨད་ར་དེ་ཙམ་བཏང་་་་་
སོང་༑ རང་རེ་ནི་ཁ་ཟས་དང་འབུལ་བ་དོན་དུ་གཉེར་ནས་འདིར་
འོངས་པ་ལས་སེམས་ཅན་གྱི་དོན་དུ་ཡོང་བ་མ་རེད། སང་རང་རེའི་
ཚ་བོ་ཚ་མོ་རྣམས་སྡུན་ལ་རྒྱུག་ཡོང་དུས་ལག་ཏུ་ཟན་ཆང་རེ་དང་།
ཤ་ལྷུ་རེ་འཇོག་རྒྱུ་མེད་ན་དེ་དག་བསད་པ་དང་ཅི་ཁྱད། ཁོ་ལ་
འགོལ་ས་ཞིག་ཏུ་ཐུག་ན་ཙོག་རྡུང་སྙིང་ཚིམ་པ་ཞིག་མི་བྱེད་རི་ཤི
དེ་རིང་ཆ་འཇུན་གཏོང་བ་ངོ་ཚ་བས་འདི་ལ་ཀུ་རེ་སྒྲུག་པའི་གཏམ་
གཟེ་མ་ར་མགོ་ལྟ་བུའི་ཁ་ཤགས་ཤིག་རྒྱག་དང་ཁ་སྐྱེངས་ནས་ལོག་་
འགྲོ་ཟེར་འདི་སྐད་སྨྲས་སོ། །་， ，，，
བན་མིན་བོན་མིན་དགེ་སྦྱོང་གཟུགས་བརྙན། ། ་་ །
ལྟོ་མ་ཕྱིད་པའི་སྤྲང་འཁྱམས་ནག་པོ། ། ་་་་
དེ་རིང་གཞན་དོན་ཧོམ་རྒྱུག་བྱས་པ། ། ་ ༌ ..
ཁམས་པ་བཟོད་པ་བསྒོམས་པའི་དཔེར་སོང་།། ་ ་
སྙིང་རྗེ་ལྷག་བསམ་ཆེ་མདོག་ཁ་བོས། ། ， ་ །
དེ་རིང་དོན་མེད་ལས་ལ་ཕོང་བཙུགས། ། - ，
གྱོང་པོའི་ཤིང་ལ་མདུད་པ་རྒྱག་བཞིན།: ་ ..
73



:
ངལ་བ་འབྲས་མེད་གྱུར་བ་རྒོད་བྲོ། ། ་་.
ངེས་འབྱུང་བརྟན་ཡང་སྙིང་རྗེས་གཡོ་བ། ། ་ ་ ་ ་
གཞན་དོན་སེམས་པའི་རྒྱལ་སྲས་དཔའ་བོར། །་ །
འདོད་གདུང་ཅན་ཁྱོད་འགྲན་ཟླ་བྱེད་པ། ། ་ ་
རང་རེའི་མཛེ་བོ་རང་མཐོང་ཆེ་འདྲ། ། ་་
མཁོ་དགུའི་ཟས་ནོར་འཚོལ་བའི་ཟོང་ལ།།
དབང་བསྐུར་གསང་སྔགས་ཟབ་ཆོས་འཚོང་ཤིང་། ། ་
འཁོར་དང་སློབ་མའི་འདུ་ལོང་རྒྱ་ཆེན། ། ་་
བསྟན་འགྲོའི་དོན་ཞེས་སྙན་པོའི་གཏམ་སྒྲོགས། །
ཚེ་འདས་བརྗེད་དེ་ཚེ་ལྡན་མགུ་ཐབས། །་
གཅམ་བུའི་ངོ་དགའ་ཟོལ་འཇོག་བདག་རྐྱེན། །
རྒྱ་བཤིག་སྟོང་འགུགས་གཡོ་རྒྱུའི་འཕྲུལ་འཁོར། །: ་ ་
བསྡུ་བཞིའི་སྦྱིན་དང་སྙན་སྨྲ་ཨེ་ཡིན། ། ་་།
དེང་སང་འཇིག་རྟེན་འདྲེན་པ་ཕལ་ཆེར། ། ་
ལྟོ་ཕྱིར་རྒྱལ་ཁམས་ཁྱི་ལྟར་མྱུལ་ན། ། ་་་་་ །
ལྟོ་ཕྱིར་ཡན་པའི་སྔགས་བཙུན་ངེད་ཅིག ། . ་་
ཟ་འདོད་གྲོང་ཆོག་བརྩོན་པ་སྨྲོས་ཅི། །
གཟུངས་སྤོབས་སྤྱན་ལྔ་མངོན་ཤེས་ལ་སོགས། །
འ་



གཞན་དོན་བྱེད་པའི་རྐྱེན་རྣམས་བྲལ་བའི། ། ,
འཆིང་བ་ཀུན་ལྡན་སོ་སྐྱེས་འགྲོ་དོན། ། ་
ལོང་བས་རི་དྭགས་མདའ་འཕེན་འདྲའོ། །་ ，
འབུམ་ཕྲག་འཁོར་ལ་དགའ་ཚོར་མེད་ཅིང་། །
དུས་གཅིག་གིས་ཀྱང་མི་དགའ་མེད་པར།
གཞན་དོན་བྱེད་པའི་དུས་ལ་བབས་ཚེ། །- ，
གཞན་དོན་བྱེད་པའི་རྟེན་འབྲེལ་འགྲིག་ཡོང་། ། ་
འགྲོ་དོན་གཟུགས་བརྙན་ཟ་ཟའི་སྤྲོས་པ། །-
འདི་ཕྱི་གཉིས་མེད་ཐབས་དེ་བོར་ལ། ། ..
རང་དོན་ཆོས་སྐུ་མངོན་དུ་མཛོད་དང་།། ，
གཞན་དོན་རྒྱུན་མི་འཆད་པའི་ཁག་ཐེག ། ，་
ཅེས་སྨྲས་བྱུང་བའི་ལན་དུ་དྲང་སྲོང་ཆེན་པོ་ཐར་བའི་རྒྱལ་་་་་
མཚན་གྱིས་འདི་ལྟར་གསུངས་སོ། །འོ་ཁྱེད་གཉིས་ཀྱི་ཚིག་དེ་ཤིན་ཏུ་
ནུས་པ་ཆེ་བའི་གདམས་པ་ཟབ་མོ་ཞིག་ཏུ་སྣང་། མ་ཟད་དེང་སང་
གི་བསྟན་འཛིན་ཆེན་པོ་མཚན་མོ་གཟིམ་མི་ཁུག་ཅིང་། - ་ ཉིན་མོ་
གསོལ་བཞེས་མི་ཁོམ་པར་འགྲོ་དོན་ལ་བྲེལ་བ་ཆེ་ཡང་ཐུགས་ཉམས་
རེ་བཞེས་དགོས་པར་སྣང་བོས་བདག་ནི་ཤིན་ཏུ་བཤད་པ་ཡིན། ད་
སྔགས་རྒན་ཁྱོད་རང་ཡང་ཆོས་ཚེ་འདིའི་ལག་ཆར་བཟུང་བས་ཡ་་་་
75



མཆུ་ལ་སོག་པོན་བཀལ་ཀྱང་མ་མཆུ་ལ་སྦྱར་མ་མ་འབྱར་བ་ཞིག་་་་
རེད། ཡོན་བདག་རང་ཡང་ནང་གི་ཡོན་ཏན་ལ་མི་རྟོག་པར་ཕྱིའི་
སྒྲོབ་སྤེར་དང་། གྲགས་སྐམ་སྟོང་ཟོབ་ཀྱི་རྗེས་སུ་འབྲངས་པ་ནི་སློབ་
དཔོན་ཆེན་པོ་པད་མས། ་ དུས་ངན་སྙིགས་མའི་སེམས་ཅན་ཟོག་
པོས་འདུལ། །དེ་ཡི་དབང་གིས་ལོག་ལྟའི་འདམ་དུ་ཚུད། །ཅེས་དང་
རྗེ་མི་ལས། དུས་ངན་སྐལ་བའི་སྙིགས་མ་ལ། །ཁྲམ་པ་ཡི་དམ་ལྷ་
བཞིན་མཆོད། །ཐོག་པོ་རིན་ཆེན་གསེར་བས་བྲིན། །ཆོས་པ་ལམ་
ཁའི་རྡོ་བཞིན་བསྐྱུར། །གསུངས་པ་དེ་ཐོག་དུ་བབས་གདའ་བས།
བདག་གི་བསམ་པ་ཅི་ཙམ་བཟང་རུང་ཕན་པ་ཏིལ་ཙམ་ཡོང་ཤེས་་་་
མི་ཆེ། - ལར་དེང་སང་ཡར་འགྲོ་བའི་འདྲེན་པར་རློམ་པ་སྟེང་ན་བླ་
བྲེས་ཕུབས་འོག་ན་འབོལ་གདན་བརྩེགས་པར་སྐུ་གོས་དར་གྱིས་་་་
བཀླུབས་པའི་བླ་མ་ཆེ་གེ་མོ་དང༌། གོ་ས་མཐོ་མཐོ་མོ་རྣམས་དང་།
བར་སྐྱེ་བར་བཏགས་པའི་མངོན་རློམ་གྱིས་ཁེངས་ཀྱང་སྐྱེ་བ་རེ་་༌་་་
བླངས་ཀྱིན་ཇེ་ངན་དུ་འགྲོ་བའི་སྤྲུལ་པའི་སྐུ་དང་མར་ལུང་ལྕོག་རེ་་
ན་དགོན་ཆུང་རེ་བདག་བྱས། ” ཚེ་མ་ཕྱིན་པ་རྡོག་པོ་ཁ་ཤས་ཀྱིས་
མཐའ་རྟེན། ་ ངན་དཔང་ཅུང་ཟད་རེ་ཡོད་པའི་བླ་ཟོབ་ཁོག་ཆོས་
བརྒྱད་ཀྱིས་གང་བ་འདི། ཕལ་མོ་ཆེ་འབྱོར་ལྡན་གྱི་མི་ནག་བླུན་པོ་
དག་གིས་མདུན་ནས་པུས་མོ་བཙུགས། ཐལ་མོ་སྦྱར། སངས་རྒྱས་ལྟ་
76



པར
བུའི་ཆོས་མ་ཐོང་བྱས་པས་ལེང་ལ་ཤོར། རྒྱུ་ནོར་དངོས་གཙང་ཕྲན་
བུ་རེ་འབུལ་བ་ལ་ཐུགས་གཏིང་ནས་དགྱེས་པའི་འཛུམ་ཞལ་ལྷུག་་་
པར་སྟོན་ཅིང་། ལྟོ་སྐྱ་གོས་ཧྲུལ་གྱི་ཆོས་པ་མཁས་བཙུན་བཟང་
གསུམ་འཛོམས་པོ་ཞིག་གིས་མདུན་ནས་ཕྱུག་ཀྱང་འགྱེལ་བ་ལྟར་་་་
འཚལ་གྱིན་འདུག་ཀྱང་ལྟག་རྒྱུས་སྤྲེང་སྒྲེང་། མགོ་བོ་སྐྱེད་སྐྱེད།
འགྱིངས་སྟབས་ཡོར་ཡོར་བྱེད། ཕྱག་དབང་མི་ཡོང་བ། སྤྱན་ཟུར་
མིག་གཟིགས་པ། ·་ གསུང་ལན་མི་ཁུག་པོ་ཞིག་ལ་ཀུན་གྱིས་བཟང་
བཟང་མོར་བསྒོམས། སྨོན་སྨོན་མོ་བྱེད། ཡོང་གསུང་རབ་ཀྱི་
དགོངས་དོན་ལ་གཟིགས་པའི་བློ་གྲོས་ཁབ་མིག་ལྟར་དོག་ཀྱང་།
ཆགས་སྡང་གི་ཕོ་ནུས་འདོན་པ་ལ་མཁྱེན་རྒྱ་ནམ་མཁའ་ལྟར་ཡངས་
པའི་བཀའ་བཅུ་དང་། རབ་འབྱམས་པ་སྨྲ་བའི་གྲགས་པ་ཙན་
འགའ་ཞིག་འཇིག་རྟེན་སྲིད་འཛིན། མངའ་ཐང་ནས་སྤེལ། དགྲ་
འདུལ་གཉེན་སྐྱོང་གི་དོན་དུ་སྡེ་གཟེར་རྔམ་པོ་ཆེ་བསླངས་ཏེ་མི་་་་་
བསད་རྟ་རྒྱུགས་ཀྱི་གྲོས་དང་། བང་ཆེན་ལ་ཐེ་གཏོགས་སོགས་ཧོར་
འདྲ་གདུག་པ་ཅན་གྱི་སྤྱོད་ཚུལ་ལས་མ་འདས། གཞན་ཡང་དགེ་
བའི་བ་ཤེས་གཉེན་དང་། དཔོན་ཆོས་མཛད། གྲྭ་རྒན་དགེ་ཚུལ་གླིང་
དག་ནས།་ ་ ་ ར་ཤ་རྔ་རྡུང་གི་གྲོང་ཆོག་ལ་ཉིན་མཚན་ཁོར་མོ་ཡུག་
གཞོལ་ཞིང་། བན་དེའི་ཤ་སྐོལ། ་བོན་པོའི་ཐུད་སྐོལཾ། སྔགས་པའི་



བཤོས་བུ་སོགས་ཁ་ཚ་སྐྱུར་གསུམ་ལ་རྔམས་པའི་སྔགས་ནག་ཕོ་མིན་
མོ་མིན་གྱི་མ་ནིང་ལྟ་བུ་དག་གིས་མཐའ་རྟེན་པ་ཐམས་ཅད། ཚྭ་
རྒོག་ཐམ་ཐུམ། ལྷན་པ་ལབ་ལེབ། སྐུད་རྒྱུས་དམ་དུམ། ཐག་སྣེ་ཐུ་གུ་
ཚུན་ཆད་ཤ་ཐང་ཐང་གིས་བསགས་ཏེ་ལོངས་སྤྱོད་མི་ཕོད། མེད་
པའི་ཚོལ་བའི་སྡུག་བསྔལ་གྱིས་མནར། ཡར་དཀོན་མཆོག་གི་ཞིང་
སར་དར་རས་ཁ་གང་། ཇ་མར་སྲང་གང་། རྩམ་པ་སྡེར་གང་གཏོང་
བ་ལ་ཁོང་པའི་ནང་གི་སྙིང་ཕྱིར་ཕྱུང་དགོས་པ་ལྟ་བུའི་ཚོད་ཀྱི་སེར་
སྣའི་སྤར་མོ་ཐུགས་ཀར་བསྡམས་ཀྱང་།. དགྲས་རྩུབ་ཟོས་བྱས།
གཉེན་གྱིས་འཇམ་ཟས་བྱས། བར་བུད་མེད་ན་ཆུང་། སྐྱེས་པ་གཞོན་
ནུ༑ གྲྭ་རིགས་བཙུན་ཆུང་། རིགས་དང་རུས་ཀྱིས་མཐོ་བ།. གཟུགས་
དང་ལང་ཚོས་དྲེགས་པ་དག་ལ་ངོ་དགའ་སེམས་འཛིན། མཐུན་
འཇུག་ཞོག་བྲིད་སོགས་མདོ་མེད་ཆུད་ཟོས་ཀྱི་སོར་མོའི་ཕྲག་པ་ནས་
ཟགས་ཏེ་མཐར་མིག་གིས་རི་འགུལ་ཀྱང་མི་མཐོང་། རྣ་བས་དུང་
བུས་ཀྱང་མི་ཚོར། རྒས་ནས་གོག་ལང་བྱེད་པའི་དུས་སུ། ལག་སྟོང་
མཆན་དུ་བཅུག་ནས་སྡུག་འཁུན་སུ་རུ་རུ་ལྟོག་གྲིར་འཆིར་ཚ་བ་་་་་
སོགས་ནི་དངོས་སུ་གཞན་བསླུས།: དོན་གྱིས་རང་བསླུ་བ་དེ་རིགས་
ལྷག་པར་སྙིང་རྗེ་བའི་འོས་ལས། འགྲམ་ཆུ་ལྡང་བའི་འོས་ག་ལ་ཡིན།
བློ་ཁ་ཆོས་ལ་ཅུང་ཟད་རེ་ཕྱོགས་པ་དག་ཀྱང་། དང་པོ་བསམ་རྒྱུ་
78



ཆོས་ལས་མེད་པ་ལྟ་བུ་རེ་བྱས་ཏེ་སྣ་ཟིན་ཕུག་མེད་དུ་ལུས་པ་བླ་མ་་
ཞང་གིས། དེ་མ་ཐག་ཏུ་དྲོང་རྟགས་འདོད། །གཤོལ་ལ་ཁད་པའི་སྔ་
ལྟས་ཡིན། །གསུང་བའི་དད་ཚུལ་འཛིན། ལ་ལ་ལམ་མ་ནོར་བ་སྟོན་
པའི་མགོན་གྱིས་མ་བཟུང་བས། མདོ་རྒྱུད་དང་མཐུན་པའི་ཉམས་
ལེན་སྣ་གཅིག་ཀྱང་མེད་པར་ལུས་གནད་དང་། ་ ལྟ་སྟངས་དང་།
འཕྲུལ་འཁོར་རླུང་སྦྱོར་སོགས་ཀྱི་སྤྲོས་པ་དང་། ་རྣམ་རྟོག་གི་འཕྲོ་
འདུ་བཀག་པ་ཙམ་རེ་ལ་མི་ཚེ་ཧྲིལ་པོར་འབད་འབུངས་བཏོན་ཀྱང་
འཆི་བྲོད་ཀྱི་གདེངས་ཚད་མ་རྙེད་པར་ཚེའི་དུས་བྱེད་དགོས་པའང་
མང་དུ་བདོག །མདོར་ན་དུས་ཀྱི་སྙིགས་མར་སོང་གཤིས་ཉི་མ་གར་
དྲོས་ལ་གདོང་དང༌། ཁ་དྲིན་གང་ཆེ་ལ་རྒྱབ་སྟོན་པའི་སྐྱེ་བོ་མཆོག་
དམན༑ སྐྱ་སེར་ཕོ་མོ། འཕྱར་རྒྱུག་ལྡིང་གསུམ་གྱི་བྱ་ཁྱེར་གཡས་ལ་
འཐབ། གཡོན་ལ་འཁང་། བར་ནས་དམྱལ་བའི་གཏིང་རྡོ་སྒྲུབ་
མཁན་འདི་ཀུན་ལ་འཁྲུལ་བ་འབའ་ཞིག་ལས་མ་འཁྲུལ་བ་མི་སྲིད་་་་
པ་ལྟ་བུར་སྣང་ཞེས་ཐུགས་གཏིང་ནས་སྐྱོ་བའི་མགུར་འདི་གསུངས་་་
ཀྱེ་མ་ཀྱེ་ཧུད་ཀྱེ་ཧོ་ཅི་རང་དྲིག ། ：་ ་ ་
སྐྱིད་སྡུག་མཐོ་དམན་འབྱོར་རྒུད་དགྲ་གཉེན་སོགས། །
མི་རྟག་སྐད་ཅིག་བླ་འོག་བསྒྱུར་བ་ཡི། །་ ་ ་
79
..
.
：



འཁྲུལ་ལས་ཆེས་འཁྲུལ་སྙིགས་མའི་འགྲོ་འདིར་སྐྱོ། །
མི་རྟག་དམ་ཆོས་འཆད་པའི་བླ་མ་ཚོ། །
རྟག་འཛིན་ཨ་འཐས་བདེན་ཞེན་དམ་པོས་བཅིངས། །
ལུང་རིགས་གད་རྒྱངས་སྒྲོགས་པའི་དགེ་བཤེས་ཚོ། །
མཛད་སྤྱོད་ཤིང་རྟ་འཁོར་བའི་འདམ་དུ་བྱིངས། །
འཁོར་འདས་རྫུན་ཕུགས་བརྡོལ་བའི་སྟོན་སྒོམ་ཚོ། །
འདི་སྣང་བསླུ་བའི་ཆོས་ལ་སྙིང་པོར་འཛིན། །
འདོད་ཡོན་སྒྱུ་མར་རྟོགས་པའི་ཀུན་སྤང་ཚོ། །
དཀོར་ནག་བོང་ངའི་ཁ་ཟས་ཧབ་ཐོབ་བྱེད། །
དབེན་པར་སྒྲུབ་ལ་གཞོལ་བའི་རི་བ་ཚོ། །
མི་མང་འདུ་ལོང་བསོག་པ་ཉམས་རེ་མཚར། །
མན་ངག་ཟབ་དགུའི་གདམས་པ་ཚོལ་མཁན་ཚོ། །
ཉམས་ལེན་ཆོས་ཀྱིས་འཕོང་བ་སེམས་རེ་སྐྱོ༑ །
བསྙེན་སོགས་མ་དག་རབ་འབྱམས་ལས་ཚོགས་བོ སྒྲུབ། །
བྱིས་པས་བྱེ་མའི་མཁར་བརྩིག་རྒོད་རེ་བྲོ། །
རང་འདོད་ཚེ་བསོད་ནོར་སྒྲུབ་དབང་སྡུད་བརྩོན། །
ཙན་དན་སོལ་བ་བྱེད་པ་བློ་རེ་ཆུང་། །
གཞན་ལ་གནོད་པའི་འདྲེ་གདོན་འདུལ་སྐད་ཀྱིས། །
8)



རང་ཉིད་འདྲ་རུ་སོང་བ་ངོ་རེ་ནོངས།- ་ ་ ་
ཐབས་ཤེས་ཟུང་འཇུག་བདུད་གཅོད་མཚོན་ཆ་ཡིས། །
རང་གི་དགེ་རྩ་གཅོད་པ་ཧ་རེ་ལས། །. …，
གཞུང་ལུགས་ལྟ་བའི་བློ་མིག་བགྲད་པ་ཚོ། །
བླང་དོར་ལག་ནོམ་དགོས་པ་གཏི་རེ་ཐུག ། ་
བཅུ་ཕྲག་རིག་གནས་སྦྱངས་པས་སྙེམས་པ་ཚོ། །
ཐ་སྙད་ཕྱོགས་མགོ་མ་དོད་ཉོན་རེ་མོངས། །
མོ་ལུང་རྨི་ལྟས་སྣང་གསལ་འདེགས་མཁན་ཚོ། །
རང་རྩར་མུན་པ་འཐིབས་པོ་ངོ་རེ་ཚ། །
དུས་མིན་འཆི་བདག་ཞགས་པ་འདྲལ་མཁན་ཚོ། །་
མི་སྲོག་ཚོད་ལེན་བྱེད་པ་ཨ་རེ་ཚ། །
བཀའ་ཁྲིམས་དྲང་པོའི་ཚངས་ཐིག་འདེབས་མཁན་ཚོ། །
ཁ་དྲག་ཕྱོགས་སུ་ཡོ་བ་ཡི་རེ་མུག ། ，
བསྟན་པའི་གསོས་སུ་བཏབ་པའི་སྒྲུབ་སྡེ་ཚོ། ། ་.
བསྟན་ལ་ཆག་སྒོ་སློངས་བ་མཚང་རེ་ཆེ། ། ： .
སྔགས་རྫས་འཁོར་ལོའི་ཕ་རོལ་ཆམ་ལ་འབེབ། །
རང་ཉིད་གཏན་བརླག་བྱེད་པ་སྙིང་རེ་རྗེ། །
སྐྱེ་འཆི་ཁྲིགས་ཁྲིགས་མེད་པའི་འཁོར་བ་འདིར། ། །
81



བཟང་ངན་མཉམ་མཉམ་མ་ཡིན་དགེ་སྡིག་གིས། ། ་ ་་
འབྲས་བུ་ངེས་ངེས་འབྱིན་ནོ་ཁོ་རེ་ཚོ། ] ་་ ་་ ，
བླང་དོར་ཞིབ་ཞིབ་མཛད་ན་བཀའི་དྲིན་ཆེ། །
ཞེས་གསུངས་པས་དེར་འཚོགས་པ་ཐམས་ཅད་ཡིད་རང་་་་་་
དབང་མེད་པར་སྐྱོ་ཤས་ཀྱིས་བསྐུལ་ཏེ། མཆི་མ་མི་གླགས་པ་མི་
འདུག་ཅིང་། ཁྱད་པར་སྔགས་འཆང་ཆེན་པོ་བདུད་འདུལ་རྡོ་རྗེ་
བརྩལ་དེ་ཉིད། སྨྱོན་པ་གཅེར་རྒྱུག་བྱེད་པ་ཞིག་གློ་བུར་དུ་དྲན་པ་
རྙེད་པ་ལྟར། ཧར་གྱིས་ལངས་ནས་རང་གི་གདན་ལ་དྲང་སྲོང་ཆེན་
པོ་བཞུགས་སུ་གསོལ་ཏེ། མདུན་ནས་ཙོག་པུར་འདུག་མགོ་འཕང་
སྨད་དེ་ཞུ་དོན་འདི་ཕུལ་ལོ། །..
སྒོ་གསུམ་སྤྱོད་པ་དྲང་པོར་སྲོང་། །
མ་རིག་སྲེད་པ་ལས་ཐར་པའི། །
ངུར་སྨྲིག་རྒྱལ་མཚན་འཆང་བའི་རྗེ། །
ཀུན་སྤང་རི་ཁྲོད་དབང་པོ་ལགས། །
སྔགས་རྒན་བདུད་འདུལ་རྡོ་རྗེ་ང་།།
མ་མཐོང་དགུ་མཐོང་མི་རྒན་ཡིན། །
མ་མྱོང་དགུ་མྱོང་གོམས་རྒན་ཡིན། } །
82



རང་ཚོད་ཐིག་པའི་བན་རྒན་ཡིན། ། ་
དགེ་སྡིག་མི་ཤེས་གདོལ་བ་མིན། ། ་ ་
བཟང་ངན་མི་ཤེས་གདོལ་བ་མིན།།: .
རང་འཁྲུད་བྱེད་པའི་སྨྱོན་པ་མིན། །
གཏད་སོ་བྲལ་བའི་མེད་མེད་མིན། ། །
དེ་ཕྱིར་དེ་རིང་གསོད་པ་ཡི། །
ལུག་འདིའི་ཚེ་སྲོག་ཁྱེད་ལ་འབུལ། །
སྔོན་བྱས་སྡིག་པ་འགྱོད་པས་བཤགས། ། ་
ཕྱིན་ཆད་མི་བྱེད་སྡོམ་པ་ལེན། །
གྲོང་ཆོག་ལན་ཆགས་བདའ་དེད་འདི། ། །
ཕྱིན་ཆད་སྤང་ནས་དམ་ཆོས་བགྱིད། །
བདག་ལ་བཟང་ངན་འབྲེལ་ཐོགས་ཀུན། ། ་་
ཐུགས་རྗེས་མ་དོར་སྐྱབས་འཇུག་ཞུ། །
ཞེས་ཁ་ཞེ་མེད་པར་སྙིང་ཁུང་རུས་པའི་གཏིང་ནས་ཞུས། ལུག་
གི་བཀྱིག་ཐག་བཀྲོལ་ནས་བཏང་བས། སྲོག་སྟོར་བ་སླར་རྙེད་པས་
དགའ་སྤྲོ་ཚད་མེད་ཐོབ། ཨ་ཕོ་ཉི་མ་མགོན་གྱིས་གཡག་ལུག་ར་
རྣམས༑ དེ་ཀ་ནས་ཚེ་ཐར་ལ་བཏང་། གཡག་གི་སྲོག་བླུར་མང་ཇ་
བཟང་པོ། ཐུག་པ་ནུར་པོ། འགྱེད་ཕོག་ཆེན་པོས། ཆོས་འཁོར་གླིང་
88



གི་དགེ་འདུན་པ་རྣམས་ཀྱི་ཐུགས་མཁོ་ཆེའི་སྐྱེ་རལ་འགང་ཅི་ཐུབ་་་
བྱེད་པའི་ཁས་ལེན་དང་། ཁོ་རང་བཟའ་མི་འཁོར་བཅས་དང་།
དེར་འཁོད་པ་ཀུན་གྱིས་སྐྱབས་འཇུག་གང་དྲག་ཞུས་པའི་ལན་དུ་་་་
མགུར་འདི་གསུངས་སོ། །
ཀྱེ་སྐྱབས་བསླུ་མེད་བླ་མ་དཀོན་མཆོག་གསུམ། །
དུས་ཀུན་ཏུ་དགེ་བའི་ཤིས་པ་སྩོལ། །
ཁོང་སྔགས་པ་བདུད་འདུལ་རྡོ་རྗེ་དང་། ། །
ལས་བཟང་ངན་འབྲེལ་ཐོགས་སེམས་ཅན་ཀུན། །
ཞིང་བདེ་ལྡན་པདྨོའི་ཟེའུ་འབྲུ་ལ།།
ལུས་བརྫུས་ཏེ་སྐྱེ་བ་བླངས་ནས་སུ། །
མགོན་འོད་མཐའ་ཡས་པའི་ཞལ་མཐོང་བར། །
ཡིད་སྨོན་པའི་མཚམས་སྦྱོར་བ་དན་བགྱིད། །
ཕོ་དང་གཏོང་འབྱོར་ལྡན་ཉི་མ་མགོན། །
ཟོང་འདོད་དགུ་འཛོམས་པའི་ཁྱིམ་གཞིས་འདིར། ། །
ཕྱི་ཟླ་བ་བཞིན་དུ་སྒ་ར་ར། །
གཡང་ཉི་མ་བཞིན་དུ་ཀྱི་ལི་ལི། །
བུ་རིགས་བརྒྱུད་ཚ་བོ་གྲངས་མེད་འཕེལ། །
སྟོབས་མངའ་ཐང་བཙན་ཕྱུགས་འཕན་གསུམ་རྒྱས། །
s



་
གཏམ་སྙན་པའི་དར་ཆེན་དགུང་ལ་ཕྱུར། །.
དཔའ་གྲགས་པའི་དུང་དཀར་ཕྱོགས་སུ་བུས། ། .
འདིར་འཚོགས་པའི་དད་ལྡན་སྐྱ་སེར་རྣམས། །
དུས་ཀུན་ཏུ་ཚེ་རིང་ནད་མེད་ཅིང་། །
དཔལ་ཚངས་པ་སྡེ་བཞིར་ལོངས་སྤྱོད་པའི། ། -
དོན་བསམ་པ་ཆོས་བཞིན་འགྲུབ་པར་ཤོག་།
།
ཅེས་དེ་ལྟར་དྲང་སྲོང་ཆེན་པོ་ཀུན་སྤང་ཐར་བའི་རྒྱལ་མཚན་
གྱིས་ཁ་དགེ་སྨོན་ལམ་བཀྲ་ཤིས་བདེན་ཚིག་གིས་ཡག་ཁ་བརྗོད་དེ།
དེར་འཚོགས་པ་ཐམས་ཅད་དགའ་སྤྲོ་ཀྱི་ལི་ལི། – འཛུམ་མོ་ལོ་ལོ།
བཞད་གད་ལྷག་ལྷག་པའི་མུར་གནས་སྐབས་དང་མཐར་ཐུག་ཀུན་་་
ཏུ༑ དགེ་ལེགས་ཕུན་སུམ་ཚོགས་པའི་གཟི་འོད་འཕྲོ་བའི་བདེ་སྐྱིད་
ཉི་མ་གཞོན་ནུའི་འཛུམ་ཞལ་ལ་ལོངས་སྤྱོད་པའི་སྐལ་བ་བཟང་པོ་་་
མངོན་གྱུར་ཏེ། སྨྲས་པ། །
མི་བཟང་སྙིགས་མའི་གཤིས་ལུགས་གསོང་པོའི་གཏམ། །
ཚིག་ལ་རྟོན་པའི་ཁ་རྒྱག་མཚང་གླུ་དང་། །
དོན་ལ་རྟོན་པའི་བློ་སྦྱོང་ཉམས་ལེན་ཏེ། །
85



ཀུན་ལ་སྤྱི་འཇོམས་སྨན་མཆོག་ཞུན་མ་འདི། ། ，
རྩེ་གཅིག་འདུ་འཛིས་དབེན་པའི་རི་སུལ་དུ། ༑ ་
དོན་གཉིས་སྒྲུབ་བརྩོན་ལྷག་བསམ་མི་དམན་པ། །
སྡོམ་གསུམ་ལྡན་པའི་བྱ་བཏང་གང་དེའི་ངོར། །
རྟོན་བཞི་གོ་ལྡོག་བྱེད་པ་ཞིག་གིས་བྲིས། ། .
དགེ་བས་གཏོ་ཆོག་རྙེད་འཚོལ་བླ་སྔགས་རྣམས། ། ，
དལ་འབྱོར་རྟེན་བཟང་གསེར་གྱི་ཉ་ཀ་ལ། །
· དཀོར་ནག་ཟས་ཀྱི་བཙན་དུག་མི་མཇལ་བར། ། ་
ས་ལམ་རྟོགས་པའི་རིན་ཆེན་གཞལ་གྱུར་ཅིག །
ཅེས་གཡག་ལུག་ར་ཕག་གི་གཏམ་རྒྱུད་འདི་ཡང་དེང་སང་གཟུགས་་
ཀྱི་བརྗེད་བྱང་མི་ཐེབ་པའི་བན་བཙུན་སྣག་སྙུག་འབྱོར་ཚད་ཀྱིས་་་་
གྲོང་ངག་གི་ཚིགས་བཅད་དམ་དུམ་བྲིས་བསུབ་ལ་ཁ་ལོག་མི་དལ་
བའི་ཚུལ་ལ་ཡིད་གཏིང་ནས་སུན་པས། ་འདི་རིགས་འབྲི་མི་འདོད་
ཀྱང་། ཚིག་གི་ཨ་བ་གསུང་ནན་ཆེན་པོས་བསྐུལ་བ་བཞིན། དྲེད་པོ་
ཆོས་རྫུས་མཁན་ར་སྣ་དྷརྨ་པྲི་ཏིས་ཆོས་མིན་གྱི་འཁོར་ལོ་བསྐོར་་་་་
བའི་གནས་ནས་ཚིག་སྦྱོར་སྲངས་ཏེ་བརྡེབས་པ་དགེ་ལེགས་སུ་གྱུར་
ཅིག །སྨྲས་པ། .
86



བདེན་པ་གསུང་བ་རྣམས་ལས་ཆོས་དཀོན་མཆོག །
གསང་སྔགས་ཉེ་ལམ་ཐབས་ཀྱི་རྣལ་འབྱོར་ལ། །
ཚེ་གཅིག་སྒྲུབ་ལ་གཞོལ་བས་ཟུང་འཇུག་སྐུར། །
མངོན་བཞེངས་གདུལ་བྱ་རྒྱ་མཚོའི་མགོན་དེས་སྐྱོངས། །
ཁྱོད་གསུང་ཀུན་ལ་ཕན་པའི་ལེགས་བཤད་འདི། །
བསུང་ཞིམ་དྲི་ངན་འཐུལ་བའི་ཙན་དན་ན། །
ཉོན་མོངས་གདུང་འཕྲོག་བདུད་རྩིའི་ཟླ་བ་དང༌། །
སྲིད་པའི་ཟུག་རྔུ་འཇོམས་པའི་སྨན་གྱི་མཆོག །
འདི་སྡུག་ཕྱི་སྡུག་འཚོལ་བའི་བླ་གཟུགས་དང་། །
ཆོས་བརྒྱད་སྒྲུབ་ལ་གཞོལ་བའི་རི་ཁྲོད་མིང་། །
ཤ་ཁྲག་དཀོར་ལ་རྔམས་པའི་གཏོ་སྔགས་རྣམས། །
བླང་དོར་དེ་ཉིད་གསལ་བའི་སྒྲོན་མེའང་ཡིན། །
དེ་ཕྱིར་དགེ་སློང་སྟོབས་འབྱོར་དམ་ཆོས་སོགས། །
འབྲེལ་ཐོགས་ཀུན་གྱིས་སྟག་ཚའི་ཆོས་སྡེ་ནས། །
འཛད་མེད་དཔར་དུ་བསྐྲུན་པའི་དགེ་བའི་མཐུས། །
འགྲོ་ཀུན་རྨོངས་པའི་མུན་པ་གསལ་བྱེད་ཤོག །
ཅེས་དཔར་བྱང་སྨོན་ཚིག་འདི་འདྲ་དགོས་ཞེས་བསྐུལ་ངོར་་་
བཀྲ་ཤིས་འཁྱིལ་གྱི་གྲྭ་རིགས་གྲགས་པ་རབ་གསལ་གྱིས་བྲིས་པའོ། །



༄༅། །བཙུན་པ་དང་ར་ལུག་གླང་གསུམ་
འབེལ་གཏམ་བྱས་པའི་ཚུལ་དུ་བྲིས: .
པའི་ཡི་གེ་བཙུན་པ་འགའ་ཞིག་གི་
གུང་ཚིགས་ཀྱི་དེ་ཉིད་གསལ་བའི་
་ ་ ་ ་ ་མེ་ལོང་བཞུགས་སོ། ། ་ ་ ་ ་
་ ：
་：་ ༌ ་་་ ，༌ ་་ ་ ：་



ན་མོ་གུ་རུ་མ་ཧཱ་ཀ་རུ་ཎི་ཀ་ཡ། །
སྔོན་གྱི་ལས་ཀྱིས་ཕྱུགས་སུ་སྐྱེས་པ་དང་། །
ད་ལྟའི་ལས་ཀྱིས་ཕྱུགས་སུ་སྐྱེ་འགྱུར་དང་། ། ་
ཕྱུགས་དང་མི་རུ་སྤེལ་མར་སྐྱེ་འགྱུར་རྣམས། ། -
ཐུགས་རྗེས་དྲོངས་ཤིག་བླ་མ་སྤྱན་རས་གཟིགས། །
དེ་ཡང་ཡུལ་དུས་ཀྱི་དབང་ཡིན་པས་སྲོག་མི་གཅོད་ཁག་མེད་་
སྙམ་པ་དང་། མི་ངན་དེས་བྲིས་པ་ལ་དགོས་པ་ཅི་ཡོད་སྙམ་པའི་
མཁས་པ་རྣམས་ཀྱིས་ཡི་གེ་འདི་གཏན་ནས་མི་གཟིགས་པར་ཞུ།
གཞན་དགེ་བ་ནི་གང་། མི་དགེ་བ་ནི་གང་། ཅི་འདྲ་བྱས་ན་ངན་
སོང་དུ་ལྟུང་། ཅི་འདྲ་བྱས་ན་ངན་འགྲོ་ལས་ཐར་སྙམ་དུ་སེམས་པ་
དག་ནི་མདོ་དང་བསྟན་བཅོས་དཔང་དུ་བཞག་སྟེ་གཟུ་བོའི་བློས་་་་
དཔྱད་པའི་ངོས་ནས་གཟིགས་པར་ཞུ།
ཡུལ་འགའ་ཞིག་ན་ཤཱཀྱའི་དགེ་སློང་རྣམས་དང་དགེ་སློང་དང་་་
དགེ་བསྙེན་སོགས་སངས་རྒྱས་ཀྱི་སློབ་མ་དག་གིས་དལ་བའི་རྟེན་་་
བཟང་འདི་ཉིད་གཅེས་པར་བསྐྱངས་ཏེ་ཚེ་རིང་པོར་གནས་ནས་་་་
ཆོས་སམ་འཇིག་རྟེན་བྱེད་པའི་དོན་དུ་བཟའ་བཏུང་ལ་བསྟེན་་་་་
དགོས་ཤིང་། དེ་ཡང་ཤ་རང་ཟ་དགོས་པར་མ་ཟད། ཤ་ཉོས་ནས་
90



ཟོས་ན་གོང་ཆེ་བས། དེ་ལས་ཕྱུགས་ཉོས་ནས་གསོད་དུ་བཅུག་སྟེ་ཟ་
བའམ༑ རང་གི་ཕྱུགས་ནས་གསོད་དུ་བཅུག་སྟེ་པགས་པ་ཚོང་ཞིང་
ཤ་ཟོས་ན་ཁེ་ཆེན་པོ་རེད་སྙམ་དུ་ཐུགས་ལ་དགོངས་ནས། གུང་
ཚིགས་ཀྱི་དོན་དུ་ར་ལུག་གླང་གསུམ་གསོད་པའི་ཆེད་དུ་རྭ་སྐོར་ལ་་
བཏགས་ནས་ཡོད་པའི་སྐབས་སུ་
་ རེས་ཟླ་བོ་གཉིས་ལ་སྨྲས་པ། བཙུན་པ་འདིས་བདག་ཅག་ཅིའི་
སླད་དུ་ལྟོ་ལྟོགས་ལྟོགས་སུ་བཏགས། ་་
གླང་གིས་སྨྲས་པ། བཙུན་པ་ལ་ཆུ་ཤིང་ལེན་པ་སོགས་ཀྱི་དགོས་
དོན་ཡོད་པ་འདྲ་ཟེར། །
རོ་ན་རེ། ཁྱོད་རང་སྟོབས་ཆེ་བས་ཁལ་འགེལ་བའི་དོན་དུ་
བཏགས་པ་ཡིན་ཤས་ཆེ། ང་རང་ར་མོ་ཡིན་ན་འོ་མ་ལེན་པའི་དོན་
དུ་ཡིན་སྲིད། ང་ར་ཕོ་ཡིན་པས་ཅི་ལོ་བཏགས་ན་ཟེར། ，
ལུག་ན་རེ། ང་ནི་ལྟོ་ལྟོགས་ཤིང་ས་གྲང་མོ་ལ་རྐང་པ་འཁྱགས་
ནས་མི་བཟོད་པའི་སྡུག་བསྔལ་མྱོང་བ་ཁག་པོ་མ་གཏོགས་དོགས་པ་
གཞོན་མི་བྱེད། གང་ཡིན་ནི། དགེ་སློང་བཙུན་པོ་ཁོ་རོང་སངས་རྒྱས་
ཐུགས་རྗེ་ཅན་གྱི་སློབ་མ། བསྟན་པ་འཛིན་མཁན་གྱི་གཙོ་བོ་ཡིན་ལ།
ཁོང་ཐོག་མར་སངས་རྒྱས་ཀྱི་སློབ་མར་གྱུར་ཅིང་བསྟན་པར་ཞུགས་་
ཚེ་སྐྱབས་འགྲོའི་བསླབ་བྱ་བསྲུང་བར་ཁས་བླངས་པ་ཡིན། ་་་དེའི་
91



བསླབ་བྱའི་གཙོ་བོ་སེམས་ཅན་ལ་གནོད་འཚེ་མི་བྱེད་པ་དེ་རང་་་་་
ཡིན༑ དོགས་པ་བྱེད་མི་དགོས། ཁོང་སངས་རྒྱས་ཀྱི་སློབ་མ་ཡིན་པས་
རང་ཅག་ལ་གནོད་པ་མི་བྱེད་ཐག་ཆོད་ཟེར།
ར་ན་རེ། འོ་ན་ཅི་ལ་བཏགས།
གླང་ན་རེ། ང་ནི་སེམས་ཆེན་པོ་སྡུག་རྒྱུ་མི་འདུག་དེ་གང་ཡིན་
ན༔ བཙུན་པ་དེ་ཉིན་མོ་རེ་རེ་བཞིན་སངས་རྒྱས་ལ་སྐྱབས་སུ་མཆིའོ ་
ཞེས་མང་དུ་གསུང་གིན་འདུག་པས། སྐྱབས་འགྲོའི་བསླབ་བྱ་བསྲུང་
གི་ཡོད་པ་རེད། དེས་ན་ང་ཚོ་ལ་གནོད་པ་བྱས་མི་ཡོང་། གཉིས་སུ་
ན་སེམས་ཅན་ཐམས་ཅད་བདེ་བ་དང་བདེ་བའི་རྒྱུ་དང་ལྡན་པར་་་
གྱུར་ཅིག །སེམས་ཅན་ཐམས་ཅད་སྡུག་བསྔལ་དང་སྡུག་བསྔལ་གྱི་
རྒྱུ་དང་འབྲལ་བར་གྱུར་ཅིག །ཅེས་མིག་བཙུམས་ཤིང་ཕྱག་ཐལ་མོ་
སྦྱར་ནས་ཞིབ་པོ་གསུང་གིན་འདུག་པས་ང་རང་རྣམས་ལ་བདེ་བ་་་
ཞིག་འོང་བའི་ཐབས་རང་བསམས་ཡོད་པ་རེད། གསུམ་དུ་ན་དགེ་
སློང་ཁོ་རང་བྱང་ཆུབ་སེམས་དཔའི་སྡོམ་པ་བླངས་པ་ཡིན་པར་མ་་་
ཟད། ཉིན་མོ་རེ་རེ་བཞིན་སེམས་ཅན་ཐམས་ཅད་བདག་གིས་
མགྲོན་དུ་གཉེར། ཅེས་ཁས་ལེན་བྱེད་ཀྱིན་འདུག་པས་ང་ཚོ་སེམས་
ཅན་གྱི་དོན་དུ་དགེ་སློང་བཙུན་པ་དེ་རྣམས་རང་གི་ལུས་སྲོག་ཀྱང་་
གཏོང་ཕོད་པ་མ་གཏོགས། རང་གི་ལུས་སྲོག་གི་དོན་དུ་ང་ཚོ་ལ་
༡



གནོད་པ་མི་གཏོང་ཐག་ཆོད། སངས་རྒྱས་ཀྱི་སློབ་མ་ལྟ་ཞོག །འདྲེ་
ངན་ཚོས་ཀྱང་ཁས་བླངས་དང་བསམ་བཞིན་དུ་འགལ་མི་ཡོང་། ཉི་
མ་ཤར་ཚེ་ང་ཚོ་རྩྭ་ཆུ་ལ་བཏང་འགྲོ་ཟེར།
ར་ན་རེ། འོ་ན་ཅི་ལ་བཏགས།།
ལུག་ན་རེ། ར་ཁྱོད་དོགས་པ་མ་ཟ་ཞིག །སངས་རྒྱས་ཀྱི་སློབ་མ་
དགེ་སློང་དགེ་ཚུལ་དགེ་བསྙེན་སོགས་དེ་རྣམས་ནི་ང་ཚོ་འཁོར་བ་་་
ལས་སྒྲོལ་བྱེད་ཀྱི་སྐྱབས་གནས་ཡིན་པས་སྲོག་གི་འཇིགས་པ་སོགས་་
སྡུག་བསྔལ་ལས་སྐྱོབས་པ་མིན་པ་གནོད་པ་གཏན་ནས་བྱས་མི་་་་་
ཡོང་། བཙུན་པ་རྣམས་ལ་ཉེས་མེད་སེམས་ཅན་གྱི་སྙིང་ལ་གྲི་འཛུག་
ཏུ་འཇུག་ཐུབ་པའི་སེམས་རྩུབ་པོ་དེ་འདྲ་གཏན་ནས་མི་ཡོང་། གལ་
ཏེ་དེ་འདྲ་བ་ཡོད་ན་དེ་ལྟས་ངན་ཆེན་པོ་ཡིན། སེམས་ཅན་ལ་གྲི་
འཛུག་ཏུ་འཇུག་པ་དེ་བཤན་པའི་ལས་ཀ་ཡིན། ཨ་ཙི། ར་ཁྱོད་
བཙུན་པ་རྣམས་ལ་སྐུར་བ་མ་འདེབས་ཞིག་ཟེར།
དེ་ནས་ནམ་ལངས་ཉི་མ་དྲོས་ཙམ་ན་ཕྱི་ནས་མི་ནག་ཅིག་་་་་་
བཙུན་པའི་རྩར་འོངས་པ་རས་མཐོང་སྟེ་ཉན་རྣ་བྱས་པས། དགེ་
སློང་དང་བཙུན་པས་སྨྲས་པ། ངའི་གུང་ཚིགས་ལ་ཁྱེར་འོངས་པའི་
ར་ལུག་གླིང་ག་སུམ་རྭ་སྐོར་ནང་འདིར་བཏགས་ནས་ཡོད། བཤན་
པ་ཁྱེད་རང་གིས་དོ་དམ་བྱེད་རོགས་བྱོས་ཟེར།
93



བ ཤན་པས་སྨྲས་པ། བླ་མའི་གུང་ཚིགས་ང་རང་གིས་སྦེ་ལིང་
བྱས་ན་ཡག་པོ་རེད་དེ། ཁོམ་པ་མི་འདུག །གཞན་ཞིག་ལ་གསུང་
རོགས་མཛོད་ཟེར།
དགེ་སློང་ན་རེ། ཨ་ཧ ཁྱེད་རང་ཡོད་བཞིན་དུ་ང་དགེ་སློང་
བཙུན་པས་སེམས་ཅན་གསོད་རྒྱུ་ཨེ་ཡིན། ཁྱེད་རང་ཅིས་ཀྱང་ར་
ལུག་གླང་གསུམ་དེ་གསོད་རོགས་བྱོས་ཟེར། །
བ ཤན་པ་ན་རེ། བླ་མ་བཙུན་པ་ཚོས་ཨུ་ཚུགས་འདི་འདྲ་བྱས་
པ་ཡིན་པས་མི་གསོད་ཁག་མེད་འདུག །ཡིན་ནའང་ཨ་ལེ་སྒུག་པ་
གནང་། ངས་ནང་ནས་གླང་གི་མགོ་ལ་རྒྱུག་རྒྱུའི་ཐོ་བ་ཆེན་པོ་དང༌།
ར་ལུག་གསོད་པའི་བ ཤུན་གྱི་ཁྱེར་ཡོང་གི། བླ་མས་གླིང་བཅིངས་
བའི་ཐག་པ་དང༌། ཁྲག་ལེན་པའི་སྣོད་ཆ་སོགས་སྦེ་ལིང་བྱོས་ཟེར།
བཙུན་པ་ན་རེ། འོ་ཡག་པོ་བྱུང་། ངས་ཐམས་ཅད་སྦེ་ལིང་བྱས་
གི; མགྱོགས་པོ་ཤོག་ཟེར། བཙུན་པ་དང་བ ཤན་པ་གཉིས་ཀྱིས་
བ གྲོས་བྱེད་པ་ར ས་ཐོས་ཏེ་ཟླ་བོ་གཉིས་ལ་སྨྲས་པས། གསུམ་ག་མྱ་
ངན་བྱས་ཤིང་སྲོག་ལས་ཕང ས་པ་གང་ཡང་མེད་པས་ཤིན་ཏུ་་་་་་་་
འཇིགས་ན ས་ཡི་མུག་ཅིང་མཆི་མ་ཤོར་གྱིན་འ དུ ག ་པའི་སྐབ ས ་ སུ།
དགེ་སློང་བཙུན་པས་གསད་བྱ་གསུམ་གྱི་ཤ་རྒྱགས་མི་རྒྱ ག ས་ཚོད་ལྟ་
བའི་ཕྱིར་དུ་ཆབ་རིལ་བཏགས། ཕྲེང་བ་འདྲེན་ཅིང་སྐྱབས་འགྲོའམ་



མ་ཎི་འདོན་གྱིན་ཡོད་པར། ར་ལུག་གླང་གསུམ་གྱིས་དགེ་སློང་ལ་
ཤིན་ཏུ་འཇིགས་ཤིང་བྲེད་ཤ་ཐོན་པའི་མིག་གིས་རིག་རིག་བལྟས་ཏེ་
རྣ་བ་ཕབས་ཤིང་ལུས་འདར་ཏེ་ངུ་བཞིན་དུ་སྙིང་རྗེའི་སྐད་དུ་ཅོམ་་་
ཆུང་ངུས་སྨྲས་པ། དགེ་སློང་ལགས། ང་རང་གསུམ་ག་ཉེས་པ་གང་
ཡང་མ་བྱས་བཞིན་དུ་ད་ལྟ་ཉིད་དུ་གསོད་དུ་འཇུག་རྒྱུ་རེད་ཟེར་བ་
བདེན་པ་ཡིན་ནམ་ཟེར་བས།
དགེ་སློང་གིས་སྨྲས་པ། ཁྱེད་རྣམས་ཀྱིས་ཉེས་པ་མ་བྱས་མོད། །
ཁྱེད་རྣམས་མ་བསད་ན་བདག་ལ་ཟ་རྒྱུ་མེད་པས་གསོད་དགོས་ཟེར།
རོ་ན་རེ། ཁྱེད་སྐྱབས་འགྲོའི་བསླབ་བྱ་སེམས་ཅན་ལ་གནོད་
འཚེ་སྤོང་བར་སངས་རྒྱས་ཀྱི་སྤྱན་སྔར་ཁས་བླངས་ནས་ང་ཚོ་གསོད་
ཆོག་གམ་ཟེར། །
བཙུན་པ་ན་རེ། དེ་བདེན་མོད། ཡུལ་དུས་ཀྱི་དབང་ཡིན་པས་
ཁག་མེད་ཟེར།
གླང་ན་རེ། ཡུལ་དུས་ཀྱི་དབང་ལ་ཁག་བཞག་ནས་ངན་སོང་དུ་
འགྲོ་མི་དགོས་པ་བྱེད་ཐུབ་བམ།
བཙུན་པ་ན་རེ། སེམས་ཅན་མ་བསད་ན་ཟོ་རྒྱུ་མི་རྙེད་པས་
ཁག་མི་འདུག་ཟེར། ·
ར་ན་རེ། ཡུལ་དུས་འདིར་སེམས་ཅན་མི་གསོད་མཁན་མང་པོ་
95



འ དུག་པས་དེ་ཐམས་ཅད་ལྟོགས་ནས་ཤི་འདུག་གམ་ཟེར།
ལུག་ན་རེ། བདག་ཅག་ཐོག་མ་མེད་པ་ནས་ཁྱེད་རང་གི་དྲིན་
ཅན་གྱི་ཕ་མ་གྲངས་མེད་བྱས་ཤིང་། བྱས་རེས་ཀྱིས་དྲིན་ཚད་མེད་ .
པས་བསྐྱངས་བསྐྱངས་པ་ཡིན་ཚུལ་སྟོན་པ་སངས་རྒྱས་ཀྱིས་་
གསུངས་པ་མ་ཡིན་ནམ། དྲིན་ཅན་ཕ་མ་གསོད་ཐུབ་པའི་དགེ་སློང་
དང་བཙུན་པ་ཡོད་དམ། རང་ཅག་སྐྱབས་མེད་མགོན་མེད་ཀྱི་ཉམ་
ཐོག་པའི་སེམས་ཅན་ལ་བྱམས་སྙིང་རྗེ་མ་མཛད་པར་ཟ་བའི་ཆེད་
དུ་གསོད་དུ་འཇུག་ཐུབ་ན་བཙུན་པ་ཁྱེད་སངས་རྒྱས་ཀྱི་ན་བཟའ་་་
བཞེས་པའི་དགོས་པ་ཅི། ཁྱེད་ཀྱིས་བྱང་ཆུབ་སེམས་དཔའི་སྡོམ་པ་
ལེན་དུས་ཕྱོགས་བཅུའི་སངས་རྒྱས་དང་བྱང་སེམས་ཐམས་ཅད་་་་་
དཔང་དུ་བཞག་སྟེ། བདག་ཅག་གནས་སྐབས་དང་མཐར་ཐུག་གི་
སྡུག་བསྔལ་ལས་སྒྲོལ་བར་དམ་བཅས་ནས་ཟ་བ་ཙམ་གྱི་དོན་དུ་་་་་
ཉེས་མེད་ཉམ་ཐག་པའི་བདག་ཅག་གི་གཅེས་པའི་སྲོག་ལ་གྲི་རྣོན་་་་
པོས་གཅོད་དུ་འཇུག་པ་དེ་འདྲ་ན། སངས་རྒྱས་བྱང་སེམས་ཐམས་
ཅད་ལ་རྫུན་སྨྲས་ནས་བསླུས་པར་བྱས་པ་མ་ཡིན་ནམ། ཕྱོགས་
བཅུའི་སངས་རྒྱས་དང་བྱང་ཆུབ་སེམས་དཔའ་ཐམས་ཅད་འོ་ཅག་་་
ར་ལུག་གླང་གསུམ་སོགས་སེམས་ཅན་ཐམས་ཅད་ལ་ཤིན་ཏུ་གཅེས་་
པའི་སྲས་བཞིན་དུ་རྟག་པར་དགོངས་པ་ལགས་པས་ཁྱེད་ཀྱིས་་་་་
96



བདག་ཅག་གསུམ་གྱི་ངོས་ནས་བསམ་བློ་མ་བཏང་ཡང་། སངས་
རྒྱས་བྱང་སེམས་ཐམས་ཅད་ཀྱི་སྲས་གཅིག་པུ་གསོད་པ་དང་་་་་་་
མཚུངས་པས་དེ་རྣམས་ལས་ངོ་མི་ཚའམ། སྟོན་པ་ཐུགས་རྗེ་ཅན་
སོགས་སངས་རྒྱས་བྱང་སེམས་ཐམས་ཅད་དང་ཆོས་སྐྱོང་སྲུང་མ་་་་
རྣམས་དང་ཆོས་ལ་དགའ་བའི་ལྷ་ཀླུ་སོགས་མངོན་ཤེས་ཅན་ཐམས་་
ཅད་ཀྱིས་ཁྱེད་ལ་ཇི་ལྟར་དགོངས། སངས་རྒྱས་ཀྱི་སློབ་མར་ཁས་
བླངས་ནས་འཕགས་པའི་རྒྱལ་མཚན་ལུས་ལ་གཡོགས་ཏེ་བདག་་་་་
ཅག་གིས་སྙིང་ལས་ཀྱང་ལྷག་པར་གཅེས་པའི་མ་རྒན་སེམས་ཅན་་་་་
གསོད་དུ་འཇུག་པའི་མི་དེ་ནི་བསྟན་པའི་ཆོམ་རྐུན་བཙུན་པའི་་་་་
གཟུགས་ཅན་གྱི་བ ཤན་པའི་ལས་ཀ་བྱེད་མཁན་ཡིན་པར་དགོངས་་་
པར་མི་འགྱུར་རམ། བཙུན་པ་ཁྱེད་ཀྱིས་རང་གི་སྐྱབས་གནས་
སངས་རྒྱས་བྱང་སེམས་ཐམས་ཅད་ཀྱི་ཐུགས་མི་དགའ་བ་ཞིག་ནན་
གྱིས་སྒྲུབ་མི་འདོད་ན་སངས་རྒྱས་བྱང་སེམས་ཀྱིས་ཤིན་ཏུ་གཅེས་་་
པར་མཛད་པའི་བདག་ཅག་ཉམ་ཐག་པའི་སེམས་ཅན་རྣམས་མི་་་་
གསོད་པར་བཏང་དུ་གསོལ། ཞེས་ཞུས་པ་དང་།
གླང་ན་རེ། ང་ཚོ་དུད་འགྲོ་ལགས་པས་བདག་ཅག་བསད་ན་
ཡང་བཙུན་པ་ཁྱེད་ལ་སེམས་ཅན་གསོད་པའི་ཆད་པ་ཚེ་འདི་ལ་་་་་
དངོས་སུ་གཅོད་མཁན་མེད་མོད། བཙུན་པ་ཁྱེད་རང་གིས་ང་ཚོ་
g7



བ སད་པ་ལས་ཀྱང་ཆེས་ལྷག་པའི་གནོད་པ་རང་ལ་བྱེད་རྒྱུ་ཡིན་་་་་་
པ ས་བདག་ཅག་བཏང་དུ་གསོལ།
བཙུན་པས་སྨྲས་པ། ཁྱེད་ཅག་བསད་པས་ང་ལ་གནོད་པ་ཅི་
ཡོད༔ སེམས་ཅན་གསོད་དུ་བཅུག་པ ་ང་རང་གཅིག་པུ་མིན། དེང་
དུས་ཀྱི་བླ་མ་དགེ་བཤེས་མཁས་པའི་གྲངས་ཅན་བཙུན་པ་དགེ་་་་
འ དུན་གྱི་སྡེ་རྣམས་ཤིན་ཏུ་མང་པོས་ཟ་བའི་དོན་དུ་སེམས་ཅན་་་་་
མང་པོ་གསོད་དུ་བཅུག་ནའང་དེ་ལ་མི་རྣམས་ཀྱིས་ཉེས་དམིགས་སུ་
མ་མཐོང་བར་ད་དུང་དད་པ་རང་བྱེད་ཀྱིན་འ དུག་པས་བསད་ཀྱང་
ཉེས་པ་མེད་པར་མངོན་ཟེར། །
གླང་ན་རེ། དགེ་མི་དགེའི་ལས་འབྲས་མཐའ་དག་མངོན་སུམ་
དུ་གཟིགས་པ་སངས་རྒྱས་ཁོ་ན་ལགས་པ ས སངས་རྒྱས་ལ་ཐམས་
ཅད་མཁྱེན་པ་ཟེར་བ་ཡིན། སེམས་ཅན་ཡིན་ཕྱིན་ལས་འབྲས་ལ་
རྨོངས་པའི་མ་རིག་པ ་མ་སྤངས་པ་ཡིན་པས་ལས་འབྲས་ཕྲ་ཞིང་ཕྲ་་
བ་ལ་སངས་རྒྱས་ཁོ་ན་ཚད་མ་ཡིན། དེང་དུས་ཀྱི་བླ་མ་དགེ་བཤེས་
སུ་གྲགས་པ་འགའ་ཞིག་གི་ཕྱག་ལེན་ལ་ངེས་པ་ཅི་ཡོད། མཁས་
གྲགས་དང་གོ་ས་མཐོ་བ ས་བྱས་པ་ཐམས་ཅད་སྡིག་པར་མི་འགྱུར་་་
བ་ཡིན་ན། དམ་པའི་ཆོས་སྤོང་བའི་ལས་ངན་ཕལ་ཆེར་མཁས་པ་ ་ལ་
བྱུང་ཉེ། དད་གཤིན་གྱི་དཀོར་བསགས་པའི་ལན་ཆགས་ཕལ་ཆེར་



བླ་མ་རྣམས་ལ་བྱུང་ཉེ། དེས་ན་གྲྭ་ས་ཆེན་མོའི་དགེ་བཤེས་ཀྱི་མིང་
ཙམ་ཐོགས་པའི་སེར་གཟུགས་འགའ་ཞིག་གིས། དུས་བཞི་ཀུན་ཏུ་
སེམས་ཅན་གསོད་དུ་བཅུག་ནས་ཤ་རང་ཟོས་དྲགས་པས་ལན་་་་་
ཆགས་སུ་ཐོབ་པའི་ལུས་ངན་དེ་ཉིད་རྐྱལ་པ་བུས་པ་བཞིན་དུ་་་་་་
རྒྱུགས་སོང་བ་ལ་ངོ་མཚར་རྨད་དུ་བྱུང་བའི་ཡོན་ཏན་ཁྱད་པར་་་༌་
ཅན་ཐོབ་པ་ལྟ་བུའི་རྨོངས་རློམ་གྱིས་མིག་གིས་མཐོང་ཚད་དང་རྣ་་་
བས་ཐོས་ཚད་ལ་ཟུར་ཟ་བྱེད་ནའང་དེ་ནི། ཁྱི་དང་ཕག་གི་ལྟོ་
འགྲངས་པ། །ངོ་ཚ་བོར་བའི་རྣམ་ཐར་ཡིན། །ཞེས་གསུངས་པ་དེར་
གྱུར་པས་དེ་རིགས་ཀྱི་བྱ་སྤྱོད་སེམས་ཅན་བསད་ཆོག་པའི་ཁུངས་སུ་
མི་འགྲོ། ཡང་སྐྱབས་འགྲོའི་བསླབ་བྱ་རྣ་བར་མ་བསྒྲུགས་པའི་ཡུལ་
འགའ་ཞིག་ན། བློ་མེད་ཆོས་མེད་ཀྱི་མི་སྟོང་ཕྲག་མང་པོས་བསྟན་པ་
དང་ཆོས་ཀྱི་བྱ་བ་སྒྲུབ་པའི་མཐུན་རྐྱེན་དུ་བསམ་སྟེ། གཞན་ནས་
ཁྲལ་གྱིས་འཕྲོག་པའི་སེམས་ཅན་སྟོང་ཕྲག་མང་པོས་གྲྭ་མང་ལ་གུང་
ཚིགས་ཀྱི་དོན་དུ་འགྱེད་བཏིང་བའི་སྲོལ་བྱུང་ཞིང་། དེས་བསྟན་
པའི་མཐུན་རྐྱེན་བསྒྲུབས་ཡོད་པའི་ང་རྒྱལ་གོམས་པ་ཡོད་རུང་། དེ་
ནི་ལྷམ་ཆུ་ལ་མར་བཏང་ནས་ཡར་རྩད་ཆོད་པ་དང་འདྲ་བའི་གོ་བ་
ཕྱིན་ཅི་ལོག་བྱུང་བ་ཡིན་ཏེ། ཆོས་ལ་སྐྱབས་སུ་འགྲོ་བའི་བསླབ་བྱ་
སེམས་ཅན་ལ་གནོད་འཚེ་སྤོང་བ་དེ་ཁོ་ན་གཙོ་བོ་ཡིན་པ་ལ། ཆོས་
94



ཀྱི་དོན་དུ་སེམས་ཅན་མང་པོ་གསོད་དུ་བཅུག་པ་དེ་ནི། མཚོ་ལས་
མེ་འབར་བཞིན་གསོར་མི་རུང་བའི་མུ་སྟེགས་པའི་ལྟ་ངན་གྱིས་་་་་
བསླད་པའི་འཚེ་བ་ཆོས་སུ་སྨྲ་བའི་གྲུབ་མཐའ་རང་ལུགས་སུ་ལག་
ལེན་ལ་དངོས་སུ་བཏབ་པ་དེ་ནི་ཆོས་ཀྱི་ཚུལ་གཞི་མེད་དུ་བྱེད་པའི་
ཐབས་དམ་པ་ལགས་ཤིང་། ་གཞན་ནས་ཕྱུགས་ཁྲལ་གྱིས་བླངས་ཚེ་
བདག་པོས་མི་འདོད་བཞིན་དུ་སྟེར་དགོས་བྱུང་བ། ལེན་པ་པོ་
རྣམས་ཀྱིས་ཐོབ་བློ་སྐྱེས་པ་དང་དུས་མཉམ་དུ་སོ་ཐར་གྱི་སྡོམ་པ་རྩ་
བ་ནས་ཤོར་ཏེ་མི་ནག་ཏུ་གྱུར་ཉེན་ཡོད་ཚུལ། གཞན་གྱི་རིན་ཐང་
ཚང་བའི་རྫས་མཐུས་འཕྲོག་པ་དང་། ནན་གྱིས་ཁུགས་པ་སྡོམ་པའི་
གཏོང་རྒྱུར་སངས་རྒྱས་ཀྱིས་གསུངས་འདུག་པས། སྡོམ་པ་ཤོར་བའི་
མི་ནག་རྣམས་ཀྱིས་སངས་རྒྱས་ཀྱི་བསྟན་པ་འཛིན་སྐྱོང་སྤེལ་གསུམ་་
བྱས་ཞན་འདྲ། གལ་ཏེ་གྲྭ་མང་རང་གིས་མཐུས་འཕྲོག་པ་དང་།
ནན་གྱིས་ཁུགས་པ་མིན་པས་སྡོམ་པ་འཆོར་ཉེན་མེད་དོ་སྙམ་ན།
དགེ་འདུན་ནི་ཕུ་ནུ་དང་འདྲ་བས་དེའི་ཆེད་དུ་བརྐུས་པ་ནི་བདག་་
གིར་མི་བྱེད་པ་མ་ཡིན་ནོ། - །ཞེས་གསུངས་པས། དེའི་དོན་དུ་ཀུན་
སློང་གཅིག་པ་ཐམས་ཅད་ལ་བརྐུས་པའི་དངོས་གཞི་རྫོགས་པ་་་་༌་
བཟློག་ཏུ་མེད་པ་ནི། དམག་ལ་སོགས་པ་དོན་གཅིག་ཕྱིར།. · ཐམས་
ཅད་བྱེད་པ་པོ་བཞིན་ལྡན། ཞེས་གསུངས་པའི་རིགས་པ་འདིར་
，
100



ཡང་མཚུངས་ཤིང་། འདུལ་ཊཱིཀ་རིན་ཆེན་འཕྲེང་བར། མ་བྱིན་ལེན་
གྱི་ཕམ་པ་སྦྱོར་སྤོམ་མེད་པ་ཞིག་བཤད་པས་ཀྱང་ཤེས་སོ། །མདོར་
ན་བཙུན་པ་ཁྱེད་ཀྱིས་རང་གཞན་གྱི་དོན་དང་བསྟན་པ་སོགས་གང་
གི་དོན་དུ་ཡིན་ནའང་བདག་ཅག་གསོད་དུ་འཇུག་པ་དེ་ནི་སྐྱབས་་་
འགྲོ་དང་འགལ། སོ་ཐར་དང་འགལ། བྱང་སྡོམ་དང་འགལ།-སྔགས་
སྡོམ་དང་ཡང་འགལ་བ ས་ཆོས་ཀྱི་ཚུལ་ཐམས་ཅད་དང་འགལ།
རང་གི་ཁས་བླངས་ཐམས་ཅད་དང་འགལ། སངས་རྒྱས་བྱང་སེམས་
ཉན་རང་སོགས་འཕགས་པའི་དགེ་འདུན་ཐམས་ཅད་ཀྱི་དགོངས་་་་
པ་དང་འགལ། ཆོས་སྐྱོང་སྲུང་མ་ཐམས་ཅད་ཀྱི་ཐུགས་དང་འགལ་
ཏེ༑ - ཁོང་རྣམས་ཀྱི་བསྲུང་རྒྱུའི་ཆོས་ཐམས་ཅད་དང་འགལ་བའི་
ཕྱིར༑ ནག་ཕྱོགས་སྐྱོང་བའི་བདུད་རིགས་ཐམས་ཅད་དང་མཐུན་
པར་འགྱུར་ཏེ། ནག་པོ་མི་དགེ་བ་འཕེལ་བར་བྱས་པའི་ཕྱིར། བཙུན་ ，
པ་ཁྱེད་དཀར་ཕྱོགས་པའི་དགྲ་རུ་གྱུར་ཏེ། དཀར་ཕྱོགས་པའི་
དཔུང་བཅོམ་པའི་བྱ་བ་བྱས་པའི་ཕྱིར། ནག་ཕྱོགས་པ་ཐམས་ཅད་
ཀྱི་གཉེན་དུ་འགྱུར་ཏེ། ཁྱེད་ཀྱིས་ང་གསོད་དུ་བཅུག་ན་ནག་ཕྱོགས་
པ་ཐམས་ཅད་ཤིན་ཏུ་དགའ་བར་འགྱུར་པའི་ཕྱིར། དེའི་ཕྱིར་ཁྱེད་
ཀྱིས་བདག་ཅག་གསོད་དུ་བཅུག་ན་འདི་ཕྱི་ཀུན་ཏུ་ལེགས་པོ་གཏན་
ནས་མི་ཡོང་བས་བདག་ཅག་མ་བསད་པར་བཏང་དུ་གསོལ། ཞེས་
101



ཞུས་པ་དང་།
བཙུན་པ་ན་རེ། ད་ཁྱེད་རྣམས་ཀྱིས་ཇི་ཙམ་ལབ་ཀྱང་ངས་
གསོད་དུ་འཇུག་རྒྱུ་ཡིན། ཁྱེད་ཚོ་བསད་པའི་སྡིག་པ་ཡོད་ཤས་ཆེ་སྟེ་
འདག་ཐབས་གཟུངས་སྔགས་ཟབ་མོ་སོགས་ཡོད། དེས་ན་བདག་
གིས་ཁྱེད་རྣམས་གསོད་དུ་བཅུག་ནས་ཤ་ཟ་ཞིང༌། གཟུངས་སྔགས་
ཟབ་མོ་དང་། སངས་རྒྱས་ཀྱི་མཚན་དང་སྨོན་ལམ་བ ཏོན་ནས་རང་
གི་སྡིག་པའང་དག་པར་བྱས་ལ། །ཁྱེད་རྣམས་ལའང་ཕན་པར་
འགྱུར་པ་ཞིག་བྱེད་ཟེར།
དེ་ལ་ར་ན་རེ། སངས་རྒྱས་ཐུགས་རྗེ་ཅན་གྱིས་བདག་ཅག་
རྣམས་ཀྱི་དོན་དུ་བཀའ་སྩལ་བའི་གཟུངས་སྔགས་ཟབ་མོ་བྱིན་་་་་་་
རླབས་བསམ་གྱིས་མི་ཁྱབ་པ་དང་ལྡན་པ་ཆེས་མང་དུ་ཡོད་མོད། དེ་
ཐམས་ཅད་དམ་ཚིག་དང་སྡོམ་པ་ལ་གནས་པས་སྒྲུབ་ན་ཕན་ཡོན་་་
བཤད་ཚོད་ལྟར་འབྱུང་ངེས་ཀྱི། སེམས་ཅན་གསོད་དུ་མི་རུང་བའི་
རྒྱུ་མཚན་མང་པོ་ཐོས་བཞིན་དང་ཤེས་བཞིན་དུ་ཇི་མི་སྙམ་པར་་་་་
བ་ སོད་དུ་འཇུག་མཁན་ཁྱེད་ལྟ་བུ་ལ་ནི་མ་མཐའ་སྐྱབས་འགྲོའི་་་་་་
བསླབ་བྱ་མི་འ དུག་པ ས་དམ་ཚིག་དང་སྡོམ་པ་ལ་གནས་པ་ཡིན་་་་་
པར་འཇོག་མི་ཐུབ་ལ། དམ་སྡོམ་མེད་ན་སྔགས་སྒྲུབ་ཀྱང་མི་འགྲུབ་
པ་ནི། ཚུལ་ཁྲིམས་འཆལ་ལ་ཐུབ་དབང་གིས། །སྔགས་འགྲུབ་པར་ནི་
1)?



མ་གསུངས་ཏེ། །ཞེས་གསུངས་པས་སོ། །ཁྱེད་ཀྱིས་གསང་སྔགས་ཇི་
ཙམ་བཟླས་ཀྱང་སྐྱབས་འགྲོས་མ་བཟུང་བས་གསང་སྔགས་ཕོར་་་༌་
ཞོག་གང་ཟག་གི་ཉེས་པས་ནང་པའི་ཆོས་སུ་མི་ཆུད་དེ། ་འཆི་བ་
རྒྱུད་ལ་མ་སྐྱེས་ན། གསང་བ་འདུས་པ་མི་ཟད་སྟེ། །ཞེས་གསུངས་པ་
དང་གནད་གཅིག་ལ། མཉམ་མེད་ཇོ་བོ་ཆེན་པོས་བོད་ཀྱི་སྒོམ་ཆེན་
ཕལ་ཆེ་བ་རྣམས་ཀྱི་ཕྱི་མའི་འབྲས་བུ་ངན་སོང་གསུམ་ཡིན་པར་་་་་
གསུངས་པས་ཀྱང་ཤེས་སོ། , །ཁྱོད་ཉེས་མེད་ཀྱི་སེམས་ཅན་བསམ་
བཞིན་དུ་གསོད་དུ་འཇུག་པ་ལ་བལྟས་ན་བྱམས་སྙིང་རྗེའི་དྲི་ཙམ་་་
ཡང་མེད་པར་མངོན་ལ། བྱམས་སྙིང་རྗེ་མེད་པར་ཐེག་ཆེན་གྱི་ཆོས་
གང་ཡང་མི་འགྲུབ་ན་སྔགས་ལྟ་ཅི་སྨོས། ཁྱད་པར་དུ་ཡི་དམ་གྱི་
ལྷའི་སྙིང་པོ་སོགས་བཟླས་པ་ལ་དམ་ཚིག་རྣམ་པར་དག་པ་ཅིས་་་་་
ཀྱང་དགོས་ལ། ཇི་ཙམ་དུ་སྔགས་ཀྱི་རྣལ་འབྱོར་པ་ཡིན་པ་དེ་ཙམ་
དུ་དམ་ཚིག་ལ་གསོད་པ་ལ་སོགས་པ་རང་བཞིན་གྱི་ཁ་ན་མ་ཐོ་བ་་་
སྲོག་བསྡོས་ཀྱིས་བསྲུང་དགོས་ཏེ། རྒྱུད་ལས། འཚེ་དང་མི་བདེན་
གཞན་གྱི་བུད་མེད་སྤང་བྱ་གཞན་གྱི་ནོར་དང་ཆང་གི་བཏུང་བ་དེ་་
བཞིན་ཉིད། འཁོར་བར་རྡོ་རྗེའི་ཞགས་པ་དག་སྟེ་རང་གི་དགེ་བ་
འཇོམས་བྱེད་སྡིག་པ་ལྔ་པོ་དེ་དག་གོ་ཞེས་གསུངས་པའི་ཕྱིར་རོ། །
གསང་སྔགས་ཀྱི་རྣལ་འབྱོར་པས་དམིགས་བསལ་དུ་གསོད་འོས་པ་་་
103



ཞིང་བཅུ་ཚང་བའི་དགྲ་བོ་དེ་ཡིན་ཡང་། གལ་ཏེ་བཙུན་པ་ཁྱེད་
གསོད་སྒྲོལ་ལ་དབང་ཐོབ་པའི་རྣལ་འབྱོར་པ་ཡིན་པའི་དབང་དུ་་་་
བཏང་ཡང་ར་ལུག་གླང་གསུམ་བདག་ཅག་ནི་ཞིང་བཅུ་ཚང་བའི་་་་
དགྲ་བོ་ལྟ་ཞོག་དགྲ་བོ་ཙམ་ཡང་མིན། རྣལ་འབྱོར་པ ས་བསྟན་དགྲ་
གསོ ད ་ པ འི ་སྐ བ ས ་ སུ་བ བ ས ་ པ འི ་མཚམ ས ་དེ་གང་ཡིན་ཞེ་ན།
སྡིགས་མཛུབ་ཙམ་དང་ཁྲོ་བོའི་ལྟ་སྟངས་ཙམ་གྱིས་ཞིང་སྡོང་འགྱེལ་་་
ཐུབ་ན་དེ་ཙམ་གྱིས་དགྲ་བོ་གསོད་ཐུབ་ཀྱང་སླར་སྔ་མ་བཞིན་་་་་་་་ །
བསྐྱེད་ག སོས་མ་ཐུབ་ན་དགྲ་བོ་གསོད་མི་རུང་སྟེ། རྣམ་ཤེས་
འཕངས་པའི་ནུས་པ་མ་རྫོགས་པའི་ཕྱིར། མཚམས་དེར་མ་སླེབས་
ན་བསྐྱེད་རིམ་མཐར་ཕྱིན་ཀྱང་བསྟན་དགྲ་གསོད་མི་རུང་སྟེ། དེ་
ལྟར་བྱས་ན་རྡོ་རྗེའི་དམྱལ་བར་སྐྱེས་པར་གསུངས་པའི་ ཕྱིར་རོ། །
དཔེར་ན་བྲམ་ཟེ་ཙ་ན་ཌའི་བྱུང་བ་བཞིན་ནོ། །རྣམ་པ་གཅིག་ཏུ་ན།
ཁྱེད་སྐབས་ཐོབ་ཀྱི་ཉིན་མོ་ཁ་ཤས་ཙམ་གྱི་རིང་ལ་ནོར་རྫས་ཆུང་་་
ཆུང་གི་ཁེ་ཡོད་སྙམ་དུ་ཡིད་ལ་བརྣག་སྟེ། སངས་རྒྱས་ཀྱིས་སྲོག་ལ་
བབས་ཀྱང་སྲོག་ཆགས་གྲོག་སྦུར་ཚུན་ཆད་བསད་མི་རུང་ཞེས་ནན་་
ཏན་དུ་གསུངས་ཀྱང་། དེ་ལ་ཕྱི་མཁན་གྱི་ཚིག་གི་ཚོད་ཙམ་དུའ ང་
མི་བརྩི་བར་གསོད་དུ་བཅུག་པ་དེ་འདྲ་ན་ཁྱོད་སངས་རྒྱས་ཀྱིས་་་་་
གསུངས་པའི་གཟུངས་སྔགས་སོགས་ལ་ཡིད་ཆེས་གཏན་ནས་མེད་་་
1 (1 1



པ་ཐག་ཆོད། ཡིད་ཆེས་མེད་པར་མང་དུ་བཟླས་ཀྱང་དགྲ་ཀྱལ་གྱི་སྒོ་
ཁེགས་པ་ཙམ་དུ་དམ་པ་རྣམས་ཀྱིས་གསུངས་ལ། ཡང་གསོད་དུ་
བཅུག་ནས་ཤ་ཟོས་པས་ལྟོ་འགྲངས། སྔགས་ཆལ་ལེ་ཆོལ་ལེ་བཟླས་
པས་སྡིག་པ་དག་ །བསད་བྱའང་མཐོ་རིས་དང་ཐར་བར་འགོད་
པའི་ཕན་ཡོན་རྒྱ་ཆེན་པོ་ཅན་གྱི་ཐབས་དེ་འདྲ་ཡོད་ན་དེ་ཉིད་་་༌་་
སངས་རྒྱས་ཀྱིས་མི་མཁྱེན་པ་ཡིན་ནམ། མཁྱེན་པ་ཡིན་ན་ཐབས་སླ་
བ་དེ་འདྲ་ཅིས་ཀྱང་གསུངས་དགོས་ཀྱི། ་གལ་ལ་ཐུག་ཀྱང་སེམས་
ཅན་གསོད་མི་རུང་ཞེས་གསུང་པར་མི་འགྱུར་བའི་ཕྱིར་རོ། །འོ་ཅག་
བསད་ནས་སྨོན་ལམ་འདོན་གསུངས་པའང་བདག་ཅག་བསད་པའི་
སྡིག་པ་བྱང་ཆུབ་ཏུ་བསྔོ་བའི་བསྔོ་བ་སྨོན་ལམ་གནང་ན་མ་་་་་་་་་
གཏོགས། བརྩེ་མེད་དུ་སྲོག་འཕྲོག་པ་ཡིན་པ་ལ། རང་གི་དགེ་བདེ་
བདག་ཅག་གི་དོན་དུ་གཏོང་ཐུབ་པ་དེ་ལས་བརྫུན་ཆེ་བ་མེད། རྣམ་
པ་གཅིག་ཏུ་ན། བཙུན་པ་རྣམས་ཀྱིས་དགེ་བ་བྱས་ནས་བསྔོ་བ་སྨོན་
ལམ་གསུངས་པ་འབྲེལ་ཆགས་ཤིང་རྒྱལ་བའི་དགོངས་པ་ལགས་ཀྱི།
སེམས་ཅན་གསོད་དུ་བཅུག་པའི་སྡིག་པ་ཆེན་པོ་བྱས་ནས་བསྔོ་བ་་་
སྨོན་ལམ་འདོན་པ་ཆེས་འབྲེལ་མེད་ཡིན་པར་མ་ཟད། རྟེན་འབྲེལ་
ཡང་མི་ལེགས་ཤིང་ཡུལ་གཞན་གྱི་མཁས་པའི་སྙན་དུ་སོང་ན་ཁྲེལ་་་
བགད་ཀྱི་གནས་སུའང་འགྱུར་ལ། གལ་ཏེ་དེ་འདྲ་བྱས་པས་འདྲེན་
105



ཐུབ་ན་སངས་རྒྱས་ཐམས་ཅད་ཀྱིས་དུད་འགྲོ་ཐམས་ཅད་བསད་་་་་
ནས་སྨོན་ལམ་གསུངས་པས་ཆོག་པ་ལ། བདག་ཅག་ཅིའི་སླད་དུ་
ངན་འགྲོར་བཞག །དེས་ན་ཁྱེད་ཀྱིས་བདག་ཅག་གི་སྲོག་སྐྱོབ་ཏུ་
གསོལ༔ འདི་ནི་སེམས་ཅན་གསོད་པ་འགག་པའི་དོན་དུ་སུན་ཕྱིན་
པའི་རིགས་པའི་རྣམ་འགྱུར་བརྗོད་པ་ཡིན་གྱི། སེམས་ཅན་བསད་
པའི་སྡིག་པ་སྦྱང་བའི་སླད་དུ་གཟུངས་སྔགས་དང་སྨོན་ལམ་འདོན་
པ་ཕན་ཡོན་མེད་ཅེས་སྐུར་བ་བཏབ་པ་ནི་མ་ཡིན་ནོ། །
བཙུན་པ་ན་རེ། མི་ནག་གིས་གསོད་རྒྱུ་ཡིན་པས་སྡིག་པ་མི་
ནག་ལ་འོང་རྒྱུ་ཡིན་གྱི་བདག་ལ་མི་ཡོང་སྟེ། བདག་གིས་མ་བསད་
པའི་ཕྱིར་ཟེར།
དེ་ལ་ལུག་ན་རེ། ཅིས་ཀྱང་གསོད་དགོས་པ་ཡིན་ན་དགེ་སློང་
ཁྱེད་རང་ཉིད་ཀྱིས་གསོད་རིགས་ཀྱི། མི་ནག་ལ་གསོད་དུ་མ་འཇུག་
ཅིག །རྒྱུ་མཚན་ཅི་ཡིན་ཞེ་ན། སྡེ་སྣོད་གསུམ་ག་ལས། རང་ཉིད་ཀྱིས་
གསོད་པ་དང༌། གཞན་ལ་གསོད་དུ་བཅུག་པ ་གཉིས་ཀ་བསད་པའི་
ལས་དངོས་གཞི་རྫོགས་ཚུལ་མཚུངས་པར་མ་ཟད། གཞན་ལ་ནན་
གྱིས་གསོད་དུ་བཅུག་པ ས་ཁྱོད་ལ་སྲོག་གཅོད་པའི་སྡིག་པ་ཚང་མ་་་
འོང་བའི་སྟེང་དུ་གཞན་ལ་སྡིག་པ་བསག་ཏུ་བཅུག་པའི་སྡིག་པ་་ ་་་་
གཉིས་པ་འོང་ངེས་ཤིང༌། མི་ནག་ཀྱང་སེམས་ཅན་གསོད་པའི་སྡིག་
1 G



པ་ཚང་མ་གསོད་དགོས་པས་གཞན་ལ་གསོད་དུ་བཅུག་ན་སྡིག་པ་་་
ཆེན་པོ་གསུམ་དུ་འགྱུར། །ཁྱེད་རང་གིས་བསད་ན་སྡིག་པ་གཅིག་
ལས་མེད་པས་དེ་ལས་དྲག །རང་ཅག་གིས་ཀྱང་ཁྱེད་རང་ཉིད་ཀྱིས་
བསད་ན་ཁྱེད་རང་གཅིག་པུ་ལ་སྲོག་གི་ལན་ཆགས་འཇོག །གཞན་
ལ་གསོད་དུ་བཅུག་ན་ཁྱེད་རང་དང་གསོད་མཁན་དང་གྲོགས་བྱས་་
པ་ཐམས་ཅད་ལ་སྲོག་གི་ལན་ཆགས་འཇོག་དགོས་པས་འཁོར་བའི་
འཁོར་ལོ་ཟད་མཐའ་མེད་པར་འགྱུར། དེ་བས་གསོད་དགོས་ན་
ཁྱེད་རང་ཉིད་ཀྱིས་གསོད་པར་མཛོད་ཟེར། ：： .
བཙུན་པ་ན་རེ། ངས་གསོད་བྱས་པ་མིན། ངའི་ཟླ་བོ་ཚོས་བྱས་
པ་ཡིན་པས་ང་ལ་ཁག་མེད་ཟེར། ་་ ་ ་ ༌ ་
ལུག་ན་རེ། དེ་ཡང་ཁྱད་མི་འདུག་སྟེ། ཟླ་བོ་ཚོས་གང་བྱེད་ཡོད་
པ་ཤེས་གི་མི་འདུག་ན་ཁག་མེད་མོད། ཟླ་བོས་བྱས་ཡོད་པ་དེ་ཤེས་
བཞིན་དུ་མ་བཟློག་པར་དང་དུ་བླངས་ཏེ་ཤ་ཐུན་མོང་དུ་ཟོས་པས་་
སྲོག་གཅོད་པའི་ལས་ཀྱང་ཐུན་མོང་དུ་བསགས་ལ། དཔེར་ན་མིའི་
བུ་ཞིག་གཞན་གྱི་བུ་དང་བུ་མོ་ཚོས་བསད་ནས་རང་གི་ཕ་ལ་དེའི་་་
ཤ་སྟེར་དུས་ཕས་དང་དུ་བླངས་སྟེ་ཤ་དེས་རང་གི་འཚོ་བ་བྱས་པ།
རྗེས་སུ་རྒྱལ་པོས་ཁྲིམས་གཅོད་ཚེ་ཕ་ལ་ཉེས་པ་མེད་གསུངས་ནས་་་
མ་བཏང་གི། ཕ་བུ་ཐམས་ཅད་ལ་ཁྲིམས་གཅོད་པ་དང་མཚུངས་ལ།
，
107



ཡང་ཅེ་སྤྱང་རྒན་པོ་ཁུང་དུ་གནས་པ་ལ། གཞོན་པས་ལུག་བསད་
ནས་སྟེར་བ་དང་ཆོས་མཚུངས་པའི་ཕྱིར་ཟེར། །
གླང་ན་རེ། རང་ཅག་གི་ལུས་ལ་ལས་འབྲེལ་གྱིས་གནས་པའི་
སྲོག་ཆགས་ཁྲི་ཕྲག་མང་པོ་ཡོད་པ ་ ས ང ས ་ རྒྱ ས ་ཀྱི ས ་ ག སུང ས།
བདག་བསད་ཚེ་དེ་ཐམས་ཅད་སྡེབས་གཅིག་ལ་ཤི་འགྲོ། བཙུན་པ་
ཁྱོད་དེ་ཐམས་ཅད་ལ་སྲོག་གི་ལན་ཆགས་འཇལ་བ་སོགས་རྣམ་སྨིན་
དཔག་ཏུ་མེད་པ་མྱོང་དགོས་ལ། ཡང་མི་རྣམས་ཀྱིས། རང་གི་རྐྱེན་
སེལ་རིམ་གྲོའམ། བླ་མའི་ཞབས་བརྟན་སོགས་སུ་དམིགས་ནས་ཡུམ་
དང་བ ཀའ་འགྱུར་སོགས་ཆོས་སྣ་ཚོགས་གསུང་སྒྲོགས་བྱེད་ཅིང་།
ལས་སྣ་ཚོགས་བྱེད་པའི་དོན་དུ་འདུ་ཁང་ནང་དུ་གྲྭ་པ་བརྒྱ་སྟོང་་་་
མང་པོ་འཚོགས་པར་བྱས་པ་དང་མཉམ་དུ་གུང་ཚིགས་ཀྱི་དོན་དུ་་་
གསོད་རྒྱུའི་ཕྱུགས་བརྒྱ་ཕྲག་མང་པོ་ཕྱི་རོལ་ཏུ་འཚོགས་པར་བྱས་པ་
ནང་དུ་གྲྭ་པ་རྣམས་ཀྱིས་ཆོས་འདོན་པའི་སྒྲ་སྐད་ཀྱི་ང་རོ་དང་། ཕྱི་
རོལ་དུ་སེམས་ཅན་གསོད་པའི་སྡུག་སྐད་ཀྱི་ང་རོ་གཉིས་ཕན་ཚུན་་་
འགྲན་པ་བཞིན་དུ་གྱུར་པས་སངས་རྒྱས་བྱང་སེམས་ཆོས་སྐྱོང་སྲུང་་
མ་ཐམས་ཅད་ཀྱི་གསེར་སྙན་ལ་ཆ་ལང་འདེབས་ཤིང་། དགེ་འ དུན་
ཚོགས་པའི་ཉེ་འཁོར་ཐམས་ཅད་དུ་ས་གཞི་ཁྲག་དང་ཚོས་སྦྱང་བར་
བྱས་ཤིང་གསད་མ་ཐག་པའི་རུས་པ་བརྒྱ་སྟོང་གཅལ་དུ་བཀྲམ་པར་
ij8



ཤ་ཟ་བའི་བྱའི་རིགས་དུ་མ་ཅ་ཅོ་སྒྲོགས་བཞིན་དུ་གནས་པ་དེ་ནི།
རྒྱ་གར་གྱི་དུར་ཁྲོད་ཆེན་པོ་ལྟ་བུའམ། དམག་འཐབ་པའི་ས་གཞི་
བཞིན་དུ་སོང་བ་ལ་བལྟས་ན། སངས་རྒྱས་བཅོམ་ལྡན་འདས་ཀྱིས།
བསྐལ་པ་གྲངས་མེད་དུ་མར་ཆོས་འདི་ཁོ་ནའི་དོན་དུ་རང་གི་དབུ་་
དང་ཤ་ཁྲག་ཚུན་ཆད་ས་རྡུལ་ལས་ཀྱང་ཆེས་ཤིན་ཏུ་མང་བར་སྦྱིན་་་
པར་བཏང་བ་སོགས་དཀའ:སྤྱོད་དཔག་ཏུ་མེད་པའི་རྒྱུ་རྫོགས་པར་་
བསྒྲུབས་ཏེ་སངས་རྒྱས་ཀྱི་གོ་འཕང་ཐོབ་ནས།་ “ཤིན་ཏུ་དཀའ་ པ
དཀའ་ལྟར་གྱིས་གསུངས་པའི་དམ་པའི་ཆོས་འདི་ནི། - སྦྲུལ་གྱི་ཁུར་
འོ་མ་དུག་ཏུ་སོང་བ་བཞིན། ་ ་ རང་ཅག་ཕྱུགས་རྣམས་ལ་གནས་
སྐབས་སུ་ལན་ཆགས་བུ་ལོན་ལྟ་བུར་གྱུར་ཞིང་། གྲྭ་པ་དེ་རྣམས་ལ་
ཡང་སྡིག་གསོག་པའི་རྐྱེན་དུ་གྱུར་པས་ན། རྒྱལ་བ་བྱམས་པས། ལྷ་
ཡི་རྒྱལ་པོས་ཆར་ཕབ་ཀྱང་། ས་བོན་མི་རུང་མི་འཁྲུངས་ལྟར།
སངས་རྒྱས་རྣམས་ནི་བྱོན་གྱུར་ཀྱང་། སྐལ་བ་མེད་པས་བཟང་མི་
མྱོང་༑ ཞེས་གསུངས་པ་དེར་གྱུར་པར་མ་ཟད། སངས་རྒྱས་བྱང་
སེམས་ཐམས་ཅད་ཀྱིས་འདི་སྙམ་དུ། ངེད་ཀྱིས་གསུངས་པའི་དམ་
པའི་ཆོས་དེ་ཉིད་གདུལ་བྱ་སུ་དང་འཕྲད་ནའང་དེའི་འདོད་ཞེན་་་་
སོགས་ཉོན་མོངས་པའི་དགྲ་བོ་གཞོམ་པར་བྱས་ཏེ་སྡུག་བསྔལ་ལས་་
སྒྲོལ་བར་བྱེད་པ་ཡིན་ན། ད་ནི་ཆོས་ལ་སྙད་བཏགས་ཏེ་འདོད་ཞེན་
109



གྱིས་ཤ་ཟ་བའི་དོན་དུ་སེམས་ཅན་མང་པོ་སྲོག་གི་ཆད་པ་ལ་དཀྲི་་་་
བ་འདི་འདྲ་ན། གྲུ་པ་འདི་རྣམས་ཀྱིས་ངེད་ཀྱི་ཆོས་ཀྱིས་སེམས་ཅན་
མང་པོ ་ག ཅེ ས ་ པ འི་སྲོག་དང་བྲལ་བར་བྱེད་པའི་རྐྱེན་བྱས་ཤིང་།
རང་ཉིད་ཀྱང་ཆོས་ལ་བརྟེན་པའི་སྡིག་པ་རྒྱ་ཆེན་པོ་བསགས་འ དུག་
པས༔ ངེད་ཀྱིས་འདི་རྣམས་སྡུག་བསྔལ་ལས་སྐྱོབས་ཐབས་མི་རྙེད་
པས་ན་ཅི་རང་དྲག །ལྷའི་བདུད་རྩི་ཧ་ལའི་དུག་དང་བསྲེས་ནས་
ལོངས་སྤྱོད་པ་བཞིན་བདག་ཅག་གིས་གྲངས་མེད་གསུམ་དུ་ཚོགས་་་
གཉིས་བསགས་ནས་གསུངས་པའི་ཆོས་དེ་སྲོག་གཅོད་པའི་མི་དགེ་་་
བ་ཆེན་པོ་དང་བསྲེས་ནས་སྤྱོད་ཚུལ་འདི་འདྲ་ན། ཀྱེ་མ་ཆོས་དེ་
རང་ཕངས། གྲུ་པ་དེ་རང་ཕངས། ཉེས་མེད་སེམས་ཅན་མང་པོ་སྡུག་
བསྔལ་ལ་སྦྱོར་འདུག་པས་དེ་རང་ཕངས། ཀྱེ་མ་ཀྱི་ཧུད་ཅེས་ཐུགས་
ཡི་མུག་མཛད་འགྲོ། ཆོས་ཀྱི་དོན་དུ་བསད་པ་ལ་ཉེས་དམིགས་དེ་
འདྲ་ཡོད་ན། རང་དགར་ཟ་བའི་དོན་དུ་བསད་པ་ལ་ལྟ་ཅི་སྨོས།
དེས་ན་བདག་མ་བསད་པར་བཏང་དུ་གསོལ་ཟེར།
ར་ན་རེ། ད་མང་དུ་ལབ་མི་དགོས། ཁྱེད་རང་ཡང་སངས་རྒྱས་
ཀྱི་སློབ་མ་ཡིན། རང་ཅག་གིས་ཁྱེད་ལ་ཞུས་པ་དེ་ཐམས་ཅད་སྡེ་
སྣོད་གསུམ་ལས་འབྱུང་བ་ཤ་སྟག་ཡིན། ཁྱེད་རང་གིས་གོ་ཡོད་པ་
ཐག་ཆོད། ད་བ སམ་བློ་བཏང་སྟེ་གསོད་ན་གཏོང་ན་དེ་ཀ་རེད།
11(）



བདག་ཅག་གིས་སྨྲས་པའི་ཚིག་དོན་དེ་གོ་བཞིན་དུ་བཏང་རྒྱུ་མིན་་་
ན་ཁྱོད་ལ་སངས་རྒྱས་དངོས་སུ་བྱོན་ནས་བཟློག་པར་མཛད་ཀྱང་་་་
དགོས་པ་མི་འགྲུབ་ཐག་ཆོད་པས་ཇི་ལྟར་དགྱེས་པ་མཛོད་ཟེར། -
་ བཙུན་པ་ན་རེ། ཁྱེད་ཚོས་སྨྲས་པ་དེ་ཐམས:ཅད་བདེན་ཤས་ཆེ་
བས་རྗེས་སུ་སྲོག་གཅོད་སྤོང་ཅི་ཐུབ་བྱེད་ཀྱི། ད་ལམ་མ་གསོད་ཁག་
མེད་ཟེར། ་་་， ， ， ，，：་ ་ ，
དེ་ལ་གླང་གིས་ད་གང་བྱས་ཀྱང་བཏང་རྒྱུ་མ་རེད་བསམ་ནས་་
ཁྲོས་ཏེ་སྨྲས་པ། འོ་ད་ཁྱེད་རང་ད་ལྟ་རང་ཅག་གསོད་དང་། མ་
འོངས་པ་ན་རང་ཅག་གིས་ཁྱེད་རང་མ་མཐའ་སྐྱེ་བ་ལྔ་བརྒྱའི་བར་
དུ་གསོད་དགོས་པ་ཞིག་འོང་། དེ་བདག་ཅག་གིས་སྨོན་ལམ་ལོག་པ་
བཏབ་མི་ཐུབ་ཀྱང་ལས་འབྲས་ཀྱི་ཆོས་ཉིད་ལ་སུས་ཀྱང་འགོག་ཏུ་་་
མེད༑ སྔོན་རྐུན་མ་སུམ་ཅུ་སོ་གཉིས་ཀྱིས་གླང་ཞིག་བསད་པའི་ལེ་
ལན་དུ་གླང་དེས་སྐྱེ་བ་ལྔ་བརྒྱའི་བར་དུ་རྐུན་མ་སོ་གཉིས་བསད་་་་་
པའི་ཐ་མ་རྒྱལ་པོ་གསལ་རྒྱལ་གྱིས་ས་ག་མའི་བུ་སོ་གཉིས་ཀྱི་མགོ་་་་
སྡེབས་གཅིག་ལ་བཅད་པའི་བྱུང་བ་སངས་རྒྱས་ཀྱིས་གསུངས་པ་་༌
ཡིན༑ མགོན་པོ་ཀླུ་སྒྲུབ་ཀྱིས་བསྐལ་པ་མང་པོའི་སྔ་རོལ་དུ་ཞིང་པའི་
སྐྱེ་བ་ཞིག་བླངས་པའི་སྐབས་སུ་ལོ་ཐོག་བསྡུས་ཚེ་རྩྭ་ལ་འབྱར་བའི་་
འབུའི་མགོ་ཟོར་བས་བཅད་པའི་རྣམ་སྨིན་མ་དག་པར་ཡོད་པའི་་་
111



ལས་ལན་དུ་འབུ་དེའི་སྐྱེ་བ་མི་ཞིག་གིས་མགོན་པོ་ཀླུ་སྒྲུབ་ཀྱི་དབུ་་་
བཅད་པ་ཡིན། མར་པ་ལོ་ཙཱ་བའི་སྲས་དར་མ་མདོ་སྡེ་འབུམ་བྱ་བ་
དཔལ་གསང་བ་འདུས་པའི་རྣལ་འབྱོར་པ་ཆེན་པོ་དེ་ཉིད། སྔོན་
བསྐལ་པ་མང་པོའི་སྔ་རོལ་དུ་སྒོ་ང་དགུ་བཅོམ་པའི་ལས་བསགས་་་
པ་མ་དག་པར་ཡོད་པའི་ལེ་ལན་འཁོར་ཏེ་རྟས་བརྡབས་ནས་དབུ་་་
ཚལ་པ་དུ་མར་འགས་ཏེ་གཤེགས་པ་སོགས་བགྲང་དུ་མེད་པ་ཡོད་་་
པས་ཁྱེད་ལ་ལས་ངན་མཚོན་ཆ་འཁོར་དུས་བདག་ཅག་བཞིན་དུ་་་
མགོན་སྐྱབས་དཔུང་གཉེན་མེད་ཐག་ཆོད་ཡིན་ནོ་ཟེར་ནས་ཤུགས་་་
རིང་འདོན་གྱིན་བསྡད་དུས།
བ ཤན་པ་སླེབས་ཏེ་གླང་གི་རྩར་ཐོ་བ་ཆེན་པོ་ས་ལ་དབྱུགས།
རྐང་པ་འབྲེང་ཐག་གིས་དམ་དུ་བཅིངས། ནང་ནས་ཞེ་སྡང་འབར།
བྱད་ཤིན་ཏུ་མི་སྡུག་པར་གྱུར། གླང་གི་ཡིད་ངོར་གཤིན་རྗེའི་ཕོ་ཉ་
མངོན་སུམ་དུ་འོངས་པ་ལྟ་བུའི་ཉམས་ཤར། ཤིན་ཏུ་འཇིགས། -སྲོག་
ལ་ཕངས་པའི་བདག་ཆགས་དང་འཇིགས་སྲེད་སྙིང་འགས་པའི་་་་་
ཚོད་དུ་མངོན་དུ་གྱུར། རྣ་བ་ཕབས་ཤིང་མིག་སྔོན་པོར་སོང་། སྣ་ཁ་
ནས་ཆུ་འཛག་ །རྐང་པ་འཁྱོར། ལུས་འདར་བཞིན་དུ་ཡོད་པར།
བཤན་པས་ཐོ་བ་ཆེན་པོ་བླངས་ཏེ་ལག་ཤེད་ཅི་ཡོད་ཀྱིས་གླང་གི་་་་
ཀླད་པར་ལན་དུ་མར་བརྒྱབ་པས་གླང་གི་ཀླད་པ་ཚལ་པ་དུ་མར་་་་་
112



འགུས་པའི་སྡུག་བསྔལ་བསམ་གྱིས་མི་ཁྱབ་པ་མྱོང་བས་འོ་ཞེས་སྡུག་
སྐད་ཆེན་པོ་བཏོན་ཏེ་ལུས་ཐམས་ཅད་ས་ལ་བརྡབས་ཏེ་ལྷུང་སོང་་་
ངོ་། ་ །
་སངས་རྒྱས་བྱང་སེམས་བདག་ཉིད་ཆེན་པོ་རྣམས་ནི་ཉིན་་་་་
མཚན་དུས་དྲུག་ཏུ་རིགས་དྲུག་གི་སེམས་ཅན་ཐམས་ཅད་ལ་སུ་ནི་་་
རྒུད༑ སུ་ནི་དརོ། སུ་ནི་ངན་སོང་དུ་གཞོལ། སུ་ནི་མཐོ་རིས་སུ་འགྲོ།
སུ་ནི་སྡུག །སུ་ནི་བདེ། སུ་ནི་ངན་སོང་ལས་དྲངས་ཏེ་མཐོ་རིས་དང་
ཐར་པ་ལ་འགོད་པར་བྱ་སྙམ་དུ་ཐུགས་རྗེའི་སྤྱན་གྱིས་རྟག་པར་་་་་
དགོངས་པ་ཆོས་ཉིད་ཡིན་པས་བསད་བྱ་རྣམས་དང་གསོད་པ་པོ་་་་
རྣམས་ཀྱི་གནས་ཚུལ་ལའང་དེ་བཞིན་དུ་དགོངས་པས་རྩིས་་་་་་་་
འདེབས་ཀྱིན་བཞུགས་པ་ན། ་ གླང་གིས་སྡུག་སྐད་བཏོན་པ་དེ་
ཕྱོགས་བཅུའི་སངས་རྒྱས་བྱང་སེམས་སངས་རྒྱས་ཀྱི་ཞིང་གི་རྡུལ་ཕྲ་་་
རབ་ཀྱི་རྡུལ་གྱི་གྲངས་དང་མཉམ་པ་ཐམས་ཅད་ཀྱི་སྙན་དུ་ཕོག །དེ་
ཐམས་ཅད་ཀྱིས་སྡུག་སྐད་བཏོན་པ་དེ་གང་ཡིན་སྙམ་དུ་ཐུགས་ལ་
དགོངས་པ་ཙམ་གྱིས་མི་མཇེད་འཇིག་རྟེན་གྱི་ཁམས་ཀྱི་ཡུལ་ཆེ་གེ་་་
མོ་ཞིག་ན་སངས་རྒྱས་ཤཱཀྱ་ཐུབ་པའི་སློབ་མར་ཁས་འཆེས་པའི་་་༌་་
བཙུན་པའི་གཟུགས་བརྙན་ཆེ་གེ་མོ་ཞེས་བྱ་བ་ཞིག་གིས་མ་རྒན་་་་་་
སེམས་ཅན་གསོད་དུ་བཅུག་པའི་སྡུག་སྐད་འདོན་པ་རེད་ཅེས་་་་་
1 13



དགོངས་ཏེ་དེ་ཐམས་ཅད་ཀྱིས། ཀྱེ་མའོ་ཚར་བྱས། བཙུན་པ་འདི་ནི་
ཐོག་མེད་ནས་སྲོག་གཅོད་སོགས་མི་དགེ་བའི་ལས་ལ་རང་འདོད་་་་
ཀྱིས་ཞུགས་པ་དེ་ཉིད་རང་གཙོ་བོར་བྱས་པས་ངན་སོང་ནས་ངན་་་
སོང་མུན་པ་ནས་མུན་པ་འབའ་ཞིག་ཏུ་སྐྱེས་ཤིང་གནས་པ་ལས། ད་
ལམ་བདག་ཅག་གིས་འོ་བརྒྱལ་ཆེན་པོའི་ཚུལ་གྱིས་དཀའ་དཀའ་་་་
ཞིག་གིས་སྟབས་ལེགས་ཙམ་དུ་མིའི་རྟེན་ལ་བཀོད་པས། བསྐལ་པ་
ཁྲི་ཕྲག་དུ་མར་ཡང་མཇལ་བར་དཀའ་བའི་སངས་རྒྱས་ཀྱི་བསྟན་པ་
ཚང་ལ་མ་ནོར་བ་དེ་ཉིད་མཇུག་རྫོགས་ལ་ཁད་པའི་སྣེ་ན ས་ཟིན་ཏེ།
སངས་རྒྱས་ལ་སྐྱབས་སུ་འགྲོ་ཞིང༌། དེའི་བཀའ་ཁྲིམས་ལེན་དུས།
བདག་ཅག་སངས་རྒྱས་བྱང་སེམས་ཐམས་ཅད་ཀྱིས། འོད་མི་ཆེ་གེ་
མོ་ཞིག་དེ་རིང་ཡགས་པོ་བྱུང་། ད་ལམ་སངས་རྒྱས་ཀྱི་བཀའ་ཁྲིམས་
བླངས་པས་གང་བྱས་སངས་རྒྱས་ཀྱི་བ ཀའི་དབང་དུ་བཏང་ན་ངན་་
སོང་གི་སྒོ་གདོད་ཁེགས་ཏེ། མཐོ་རིས་དང་ཐར་པའི་སྒོ་ཕྱེ་ཞིང་བདེ་
ནས་བདེ་བར་འགྲོ་བའི་རྩ་བ་ཚུགས་ཤིང༌། སངས་རྒྱས་བཅོམ་ལྡན་
འདས་ངེད་རྣམས་ཀྱི་གདུང་གསབ་བར་ནུས་པའི་རྗེས་འཇུག་ཅིག་་་
བྱུང་དགོངས་པ་དང་། རྒྱལ་སྲས་རྣམས་བདག་ཅག་གིས་ཟླ་གྲོགས་
ཤིག་རྙེད་བྱུང་སྙམ་དུ་དགྱེས་པ་འཁྲུངས་ཤིང་དགའ་བ་ཆེན་པོས་་་་
གནས་པ་ལ། གློ་བུར་དུ་བ དུད་ངན་གཡོ་ཅན་གྱིས་གླགས་རྙེད་ནས་
114



རྗེས་འཇུག་བརྐུས་ནས་སྡིག་པ་ཆེན་པོ་ཆེ་གསོག་ཏུ་འཇུག་པ་འདི་་་
འདྲའི་གོད་ཆགས་ཆེན་པོ་བྱུང་བ་ཨང་། བཙུན་པ་ཁོ་རང་ཡང་ཁས་
བླངས་པའི་ཆོས་ཀྱི་ཚུལ་ཐམས་ཅད་དང་འགལ་བར་བྱས་ཏེ།
སངས་རྒྱས་བྱང་སེམས་བདག་ཅག་གིས་ཇི་ལྟར་འབད་ཀྱང་སྐྱོབ་ཏུ་་
མི་རུང་བའི་གནས་སུ་གྱུར་ནས།་་་ ཐར་མེད་གཡང་ས་ཆེན་པོར་ལྷུང་
བའི་ལས་ངན་བསགས་འདུག་པས་ཅི་རང་དྲག ་ །སེམས་ཅན་འཚེ་
བ་དང་འབྲེལ་བ་ཁོ་ནའི་དོན་དུ་གསུངས་པའི་བདག་ཅག་སངས་་་
རྒྱས་རྣམས་ཀྱི་ཆོས་ལ་གཅེས་སྤྲས་ཀྱི་བསམ་པ་མེད་པར་མ་རྒན་་་་་་
སེམས་ཅན་གྱི་སྲོག་ལ་བརྩེ་མེད་ཀྱི་སེམས་རྩུབ་པོ་ཞེ་ཕུགས་སུ་་་་་་་
འཆའ་བར་བྱས་ཏེ་བདག་ཅག་གིས་གསུངས་པའི་ཆོས་ཟབ་མོ་་་་་་
འདོན་ཅིང་མཆོད་བསྟོད་གསོལ་འདེབས་སྣ་ཚོགས་བྱས་པ། ལས་
འབྲས་མི་བསླུ་བས་ནམ་ཞིག་ན་ཕན་ཡོན་འབྱུང་བའི་མཐའ་མི་་་་་
ཁེགས་མོད། ་་ རང་གིས་འདོན་པའི་ཆོས་ཀྱི་ཚུལ་དང་འགལ་བར་
བྱས་པ་སྔ་མ་ལ་འགྱོད་སེམས་དང་ཕྱི་མ་ལ་སྡོམ་སེམས་དྲག་པོས་་་་་
འཕྲོ་གཅོད་པར་མ་བྱས་ན།། འཇིགས་རུང་ངན་འགྲོའི་གཡང་དུ་
ལྟུང་ཞིང་། བརྒྱ་ལ་མིར་སྐྱེས་ནའང་ནད་མང་ལ་ཚེ་ཐུང་ཞིང་འཚེ་
བ་མང་བར་འགྱུར་བའི་རྣམ་སྨིན་མྱོང་དགོས་པ་བཟློག་ཐབས་མི་་་
རྙེད་པས་ན། ་ འོ་ཅག་སངས་རྒྱས་བྱང་སེམས་ཐམས་ཅད་ཀྱིས་མི་
115



འདི་ཉིད་ལ་གཟིགས་བཞིན་དང་དགོངས་བཞིན་དུ་སྡུག་བསྔལ་གྱི་་་
གཡང་ས་ཆེན་པོར་དབང་མེད་དུ་ཤོར་ཚར་སོང་སྙམ་དུ་ཡི་ཆད་་་་་
ནས་ཐུགས་ཤིན་ཏུ་ཞུམ། མ ཛད་ཐབས་ཟད། སྤྱན་ཆབ་ཤོར། ཤིན་ཏུ་
ཡི་མུག་པའི་ཚུལ་གྱིས་བཞུགས། ཆོས་སྐྱོང་བའི་སྲུང་མ་ཐམས་ཅད་
ཀྱིས་མི་དེས་ཆོས་དང་འགལ་བ་བྱས་པས་ཐུགས་འཁྲེལ། ཆོས་ཀྱི་
ཚུལ་དེ་བཙུན་གཟུགས་དེས་བ ཤིག་སོང་སྙམ་དུ་ཐུགས་ལ་བཟུང་་་་
ན ས་ཡི་མུག །ལྷའི་དབང་པོ་བརྒྱ་བྱིན་སོགས་དཀར་ཕྱོགས་སྐྱོང་བ་
ཐམས་ཅད་ཀྱིས། སངས་རྒྱས་ཀྱི་སློབ་མས། སེམས་ཅན་གསོད་དུ་
བཅུག་ནས་ཁྲག་གི་ཀླུང་རྒྱུན་ཕབས་ཚུལ་དེ་འདྲ་ན༑ སངས་རྒྱས་ཀྱི་
བ སྟན་པ་ནི་ནུབ་ཚར་འ དུག་པས་རང་ཅག་དཀར་ཕྱོགས་པ་རྣམས་་
ཀྱི་མཐུ་སྟོབས་ཉམས། ནག་ཕྱོགས་པའི་མཐུ་སྟོབས་འཕེལ། ཆོས་ཀྱི་
རྒྱལ་མཚན་བསྙིལ། བདུད་ཀྱི་རྒྱལ་མཚན་བསྒྲེངས། ལྷ་དང་མི་ནི་
ཉུང་ངུར་འགྲོ། ངན་སོང་གསུམ་དང༌། བདུད་ཀྱི་གནས་ནི་ཤིན་ཏུ་
རྒྱས་པར་འགྱུར་རོ། ཀྱི་ཧུད་བཙུན་པའི་གཟུགས་བརྙན་དེ་བསྟན་
པའི་ཆོམ་རྐུན། ལྷ་དང་བཅས་པའི་འཇིག་རྟེན་གྱི་ཕན་བདེའི་
གཤེད་མ། བདག་ཅག་ལྷ་རྣམས་ཀྱི་དགྲ་བོ། ལྷ་མ་ཡིན་གྱི་གཉེན།
སངས་རྒྱས་བཅོམ་ལྡན་འདས་ཀྱིས་བསྐལ་པ་དཔག་ཏུ་མེད་པར་་་་་
དཀའ་སྤྱད་དཔག་ཏུ་མེད་པས་ཚོགས་གཉིས་རྒྱ་མཚོ་བསགས་་་
1 1 6



བསགས་ནས་ཤིན་ཏུ་དཀའ་དཀའ་ལྟར་གསུངས་པའི་ཆོས་ཀྱི་ཚུལ་
བཤིག་པར་བྱེད་པའི་ཕུང་འདྲེ། འདི་འདྲ་བ་ཅིའི་ཕྱིར་སྐྲ་དྲེགས་ཁ་
བསྒྱུར་བའི་གོས་གྱོན་ཀྱེ་མ་ཀྱི་ཧུད་ཅེས་སོགས་སྨོད་པ་དང་མྱ་ངན་་
ཤིན་ཏུ་ཆེན་པོ་བྱས་ཏེ་ཡི་མུག་ནས་བྱ་ཐབས་ཟད། ་
བདུད་ཀི་གནས་སུ་དགའ་རབ་དབང་ཕྱུག་སོགས་བདུད་བྱེ་བ་་
ཁྲག་ཁྲིག་གིས། བཙུན་པས་སེམས་ཅན་གསོད་དུ་བཅུག་པ་དེ་ལ། འོ་
ད་ཡགས་པོ་བྱུང་། . དགེ་སྦྱོང་གོའུ་ཏ་མ་ཁྱོད་གང་འདྲའི་འདུག །
ཁྱེད་ཀྱི་སློབ་མས་གསོད་དུ་བཅུག་པའི་སེམས་ཅན་གྱི་གནས་ཚུལ་་་་
དང་། ཁྲག་གིས་ས་གཞི་དམར་བར་བྱས་པ་དེ་ལ་གཟིགས་དང་།
ཁྱེད་ཀྱིས་བདག་གི་སློབ་མ་རྣམས་གཞན་ལ་འཚེ་བ་དང་བྲལ་བ་་་་་
ཡིན། བདག་གི་ཆོས་ནི་འཚེ་བ་མེད་པ་ཡིན། བདག་གི་བསྟན་པ་ནི་
སྙིང་རྗེས་རབ་ཏུ་ཕྱེ་བ་ཡིན་གསུངས་གི་ཡོད་པ། ད་འཚེ་བ་དང་
བྲལ་མ་བྲལ་གང་འདྲའི་འདུག །སེམས་ཅན་གསོད་དུ་བཅུག་པའི་
བཙུན་པ་དེ་ཁྱེད་ཀྱི་སློབ་མར་གྱུར་རམ། བདག་གི་སློབ་མར་གྱུར་
ཐུགས་བསམ་མཛོད་དང་། ཟེར་བ་སོགས་སྙིང་ཚིམ་མང་པོ་བྱས་
ཤིང་། དགའ་བ་ཆེན་པོ་བྱས་ཚུལ་རྣམས་བློ་བཟོ་བྱས་པ་མ་ཡིན་གྱི་
མདོ་སྡེ་དུ་མར་འདི་འདྲའི་རིགས་མཐའ་ཡས་འབྱུང་བས་སོ། ། ་
དེ་བཞིན་དུ་ར་ལུག་ལའང་བཤན་པས་བྲང་གི་པགས་པ་གི་་་་
11
117
.



རྣོན་པོས་གཤགས། ཁོག་པར་ལག་པ་བཅུག །སེན་མོ་རྣོན་པོས་ཤིན་
ཏུ་གཅེས་པའི་སྲོག་རྩ་ལ་འབྲད། སྡུག་བསྔལ་བསམ་གྱིས་མི་ཁྱབ་པ་
མྱོང་༔ མཆི་མས་རྣ ངས་བའི་མིག་གིས་བ ཤན་པའི་གདོང་ལ་རིག་
རིག་བལྟས། མགོན་སྐྱབས་བྲལ། སྡུག་བསྔལ་དྲག་པོ་མྱོང་བཞིན་
པར་ཤི་ནས་གར་འགྲོ་ག ཏོལ་མེད། དགེ་སེམས་མངོན་དུ་མ་གྱུར་པ་
ཡིན་པས་བདེ་འགྲོའི་བར་དོ་འགྲུབ་པའི་གནས་མེད། ཤིན་ཏུ་ཡ་ང་
བའི་ངན་སོང་གི་བར་དོ་གྲུབ་ནས་སྡུག་བསྔལ་གཏིང་མཐའ་མེད་་་་
པའི་རྒྱ་མཚོར་ལྷུང་བ་སོགས་སྙིང་རྗེའི་ས་བོན་དང་ལྡན་པ་རྣམས་་་
ཀྱིས་བསམས་ན་སྡོད་མི་ཚུགས་པའི་ཚོད་དུ་བྱས་སོ། །
དེ་ནས་དགེ་སློང་ངམ་བཙུན་པ་དེས། སྐྱབས་འགྲོའི་བསླབ་བྱ་
སེམས་ཅན་ལ་མི་འཚེ་བ་ཉིད་གཙོ་བོ་ཡིན་པ་ལ་འཚེ་བ་མ ཐར་ཐུག་
བྱ ས་པས་སྐྱབས་འགྲོའི་བསླབ་བྱ་དང་འ གལ་བས་ནང་པའི་ཆོས་་་་་
ཐམས་ཅད་དང ་འ གལ་བའི་སྡིག་པ་ཆེན་པོ་བསགས། ཁྱད་པར་དུ་
སྤོང་བཞིའམ་སྤོང་བ དུན་ཁས་བླངས་པའི་སོ་ཐར་དང་འགལ་བའི་་་
སྡིག་ལྟུང་ཆེན་པོ་བསགས། གཞན་གྱིས་བ ཤོགས་ཀྱང་མི་ཉན་པར་
ཁྲོས་ནས་གཞན་ལ་བཙོག་པ་དང་། ཞེས་གསུངས་པའི་རིགས་པ་
མདོར་བསྡུས་སྦྱར་དུ་ཡོད་པར་མ་ཟད། གསོད་དུ་མི་རུང་བའི་རྒྱུ་
མཚན་འདི་འདྲ་ཐོས་བཞིན་དུ་ཇི་མི་སྙམ་པར་ཟ་བའི་དོན་དུ་་་་་་་་
1 18



གསོད་དུ་བཅུག་པ་དེ་ནི་སེམས་ཅན་བློས་སྤངས་པ་ཡིན་པས་བྱང་་་
སྡོམ་དང་ལྡན་པ་ཡིན་ན་རྩ་ལྟུང་ཆ་འདྲ་ཞིག་བྱུང་སྟེ། དེས་སངས་
རྒྱས་ཐམས་ཅད་དང་སེམས་ཅན་ཐམས་ཅད་བསླུས་པའི་སྡིག་པ་་་་
ནམ་མཁར་མི་ཤོང་བའི་ཚོད་དུ་ཡོད་པ་བསགས། སངས་རྒྱས་ཀྱི་
ཆོས་ཀྱི་ཐོག་མ་སྐྱབས་འགྲོ་ནས་བཟུང་སྟེ་སྔགས་བླ་མེད་ཀྱི་བར་གྱི་ས
སྡེ་སྣོད་ཐམས་ཅད་དུ་སྲོག་ལ་བབས་ཀྱང་སེམས་ཅན་གསོད་དུ་མི་་་
རུང་བར་གསུངས་པའི་ཚུལ་དེ་འདྲ་ཤེས་བཞིན་དུ་ཤ་ཆང་ཆུང་གི་་་
དོན་དུ་སངས་རྒྱས་ཀྱིས་བཀག་པ་ལྟར་སྲོག་གཅོད་སྤངས་ན་བདག་
ལ་ཁེ་མི་ཡོང་། གསོད་དུ་བཅུག་ན་ཁེ་ཡོང་སྙམ་པ་ཡིན་པས་སངས་
རྒྱས་ཀྱི་བཀའ་ལ་ཁྱད་གསོད་ཆེན་པོ་ཡོད་པ་གཞིར་བྱས་ལགས་པས་
སྔགས་སྡོམ་དང་ལྡན་པ་ཡིན་ན་བདེ་གཤེགས་བཀའ་འདས་ཀྱི་རྩ་་་་
ལྟུང་དང་འདྲ་བའི་ཉེས་པ་བྱུང་བས་བླ་མ་ཡི་དམ་དཀྱིལ་འཁོར་གྱི་
ལྷ་ཚོགས་དང་། ་ སེམས་ཅན་ཐམས་ཅད་མྱུར་བ་ཉིད་དུ་སྒྲོལ་བར་
དམ་བཅས་ནས་བསླུས་པས་དམྱལ་བར་འཕེན་བྱེད་ཀྱི་ལས་་་་་་་་་་
བསགས་པར་མ་ཟད། རང་ཉིད་ལྟར་བསྒོམ་མཁན་གྱིས་སྡིག་པ་
བྱས་ན་ལྷ་ལ་སྡིག་པ་བྱེད་དུ་བཅུག་པའི་ལས་ངན་གསོག་པར་ཇོ་བོ་
རྗེ་སོགས་བཀའ་གདམས་གོང་མ་རྣམས་ཀྱིས་གསུངས་འདུག་པས།
རང་ཅག་ཐོས་བསམ་བསྒོམ་གསུམ་གྱི་ནང་ནས་ལྷའི་རྣལ་འབྱོར་་་་་
119



རོང་ལ་ཞེན་ཆེ་བས་བདག་ཉིད་ལྷར་བསྒོམ་གྱིན་ཡོད་ན་སེམས་ཅན་
གསོད་དུ་བཅུག་པའི་ཚེ་ལྷ་ལ་སེམས་ཅན་གསོད་དུ་བཅུག་པའི་ལས་
ང ན ་ག སོག་པར་ཡང་འགྱུར་རོ། །མདོར་ན་སངས་རྒྱས་བཅོམ་ལྡན་
འདས་ཀྱིས། སེམས་ཅན་གནོད་པར་བྱས་ན་ང་ཉིད་གནོད་པའི་
མཆོག །སེམས་ཅན་མཉེས་པར་བྱས་ན་ང་ཉིད་མཆོད་པའི་མཆོག །
ཅེས་གསུངས་པས། བཙུན་པ་དེས་སེམས་ཅན་ལ་གནོད་པ ས ་ སངས་
རྒྱས་བྱང་སེམས་ཐམས་ཅད་ལ་གནོད་པ་བྱེད་པའི་སྡིག་ང་ ་བ སགས་་་
་གཞིར་བྱས་ལགས་པ ས། རང་གི་བདེ་ལེགས་ཐམས་ཅད་བརླགས་
པར་བྱས་པ་ཡིན་ནོ། །དེ་ལྟ་མ་ཡིན་པ ར ་རང་ཉིད་སྐྱབས་འགྲོའི་
བསླབ་བྱ་སོགས་ཚུལ་བཞིན་དུ་བསྲུང་སྟེ། སེམས་ཅན་གྱི་སྲོག་ལ་
གནོད་པ་སྤངས་ན་རང་ཉིད་ཙམ་དུ་མ་ཟད་སེམས་ཅན་གཞན་་་་་
རྣམས་ཀྱི་ཕན་བདེའི་ཉེར་འཚོར་འགྱུར་ངེས་པ་ལས། དེ་ཡང་
ཉམས་པར་གྱུར་པས་ན་གཞན་གྱི་དོན་ཡང་མེད་པར་བྱས་པའོ། །
འདི་ལ་འགའ་ཞིག་གིས། སེམས་ཅན་གཅིག་གསོད་དུ་བཅུག་པ་
ཙམ་གྱིས་ཉེས་དམིགས་བློ་ཡུལ་དུ་མི་ཤོང་བའི་ཚད་མེད་པ་དེ་འདྲ་་
བྱུང་དོན་མེད། འདི་ནི་བྲིས་པ་པོ་རང་གིས་ང་། སོད་རྒྱུའི་ཕྱུགས་མེད་
པ འམ་ཡོད་ཀྱང་གཞན་ལ་ཧ་ལས་པའི་ཆེད་དུ་སེམས་ཅན་ལོ་་་་་
ཤས ་ག སོད་དུ་མི་འཇུག་པ་བྱུང་བས་དེས་རློམ་སྟེ ་མང་པོ་ལ་སྐུར་བ་
1 3



འདེབས་ཆེད་དུ་སྒྲོ་འདོགས་སྐུར་འདེབས་དང་རིགས་པའི་ཕུལ་སྣ་་་
ཚོགས་བྱས་ནས་བྲིས་སོ་སྙམ་ནས་ཐུགས་ཞེ་སྡང་ལངས་ཤིང་དམོད་
པ་འབོར་མཁན་མི་བྱུང་བའི་ངེས་པ་མེད་མོད། ་ ་ ཁོ་བོ་ནི་བླ་མ་
དཀོན་མཆོག་གིས་ཐུགས་རྗེས་རང་མགོ་རང་གིས་ཤེས་པ་ནས་་་་་་་
བཟུང་སྟེ་གསོད་དུ་མི་འཇུག་པ་ཡིན་ནའང་དེས་རློམ་སེམས་བྱས་་་་
ཡོད་མེད་མངོན་ཤེས་ཅན་གྱིས་མཁྱེན་པ་མ་གཏོགས་ཚོད་ཚོད་ཀྱིས་་
ཤེས་མི་ནུས། སྒྲོ་འདོགས་སྐུར་འདེབས་དང་རིགས་པའི་ཕུལ་བྱས་
མ་བྱས་ལས་འབྲས་ཀྱི་རྣམ་བཞག་སྟོན་པའི་སངས་རྒྱས་ཀྱི་བཀའ་་་་
དང་དགོངས་འགྲེལ། ཁྱད་པར་དུ་སྐྱབས་འགྲོའི་བསླབ་བྱ། འདུལ་
བ༑ ལམ་རིམ། བློ་སྦྱོང་། མདོ་དྲན་པ་ཉེར་བཞག །བྱང་ཆུབ་སེམས་
དཔའི་སྡེ་སྣོད་སྤྱི་དང་ཁྱད་པར་སྡོམ་པའི་རྣམ་བཞག །རྩ་ལྟུང་རྣམ་
བཞག །དུས་འཁོར་འགྲེལ་ཆེན། འཇམ་དཔལ་གྲགས་པའི་རང་གི་
ལྟ་བའི་འདོད་པ་མདོར་བསྟན་པ་སོགས་གཞུང་ལུགས་ཆེན་མོ་་་་་་
རྣམས་ལ་ལེགས་པར་གཟིགས་ཤིག །འདིའི་ནང་དུ་རྫུན་བཤད་ཡོད་
མེད་དེས་ཧ་གོ་བར་འགྱུར་རོ། །གཞུང་དེ་དག་གི་ནང་དུ་འདི་ཇི་ལྟ་
བ་བཞིན་ཡོད་རུང་། ཉེས་དམིགས་ཆེན་པོ་འདི་འདྲ་རང་མིན་སྙམ་
ན༑་ ཁྱོད་ནི་ལོག་ལྟ་ཅན་ཡིན་པས་ཁོ་བོས་བྲིས་པའི་ཡི་གེ་འདི་ལྟ་
ཞོག །ནང་པ་སངས་རྒྱས་པའི་ཆོས་ཀྱིས་ཁྱོད་ལ་ཕན་མི་འདོགས་
121
，



པས་ཀླ་ཀློ་དང་འཚེ་བ་ཆོས་སུ་སྨྲ་བའི་མུ་སྟེགས་པའི་ནང་དུ་་་་་་་་་
གཤེགས་པར་མཛོད་ཅིག །ཡང་འགའ་ཞིག་གིས། གསུང་རབ་མང་
པོའི་གུང་བ སྒྲིགས་ཏེ་ལེགས་པར་དཔྱད་ན་འདི་ནང་བཞིན་ཡོད་་་་་
མོད༑ ཡིན་ནའང་འདི་འདྲ་བྲི་མི་དགོས་ཏེ། སྲོག་གཅོད་པའི་ཉེས་
ད མིགས་རྒྱ་ཆེར་གསུངས་རབ་རྣམས་སུ་བྱུང་ཞིང་བྱུང་བ་ལྟར་མི་དེ་
རྣམས་ཀྱིས་ཤེས་ན་ཡང་ཡུལ་དུས་ཀྱི་དབང་གིས་འཛེམ་དཀའ་བས་་
ཤེས་བཞིན་དུ་བྱེད་པ་ལ། གསར་བྲིས་འདི་འདྲས་ཕན་མི་ཐོགས་
པར་མ་ཟད། མི་མང་པོའི་མཚང་འབྲུས་པ་བཞིན་དུ་གྱུར་པས་
དགོས་པ་མེད་དོ་སྙམ་ན། ཡི་གེ་འདི་གཞན་གྱི་མཚང་ཐོག་ཏུ་བབས་
ན་གཞན་དེ་ལ་མཚང་དེ་ཡོད་པའི་སྐྱོན་ཡིན་གྱི། ཁོ་བོས་སྨྲས་པའི་
སྐྱོན་མ་ཡིན་ནོ། །རྣམ་པ་གཅིག་ཏུ་ན་མཚང་ནས་འབྲུས་པ་བླ་མའི་
མཆོག་ཡིན། མཚང་ཐོག་ཏུ་བབས་པ་གདམས་ངག་གི་མཆོག་ཡིན།
ཞེས་གསུངས་པས། ལས་འབྲས་ལ་ཐོག་བརྫིས་བྱེད་མཁན་རྣམས་ལ་
དགྲ ར་འགྱུར་སྲིད། མཆོག་དམན་གྱི་འདམ་ག་མི་བྱེད་པར་བློ་སྐྱེད་
འཚོལ་མཁན་རྣམས་ལ་ནི་དགེ་བའི་བ ཤེས་གཉེན་དུ་འགྱུར་རོ། །
འདི་ནི་བདག་གིས་སངས་རྒྱས་ཀྱི་བཀའ་དང་ལས་འབྲས་དང་
བཅས་པའི་གནས་ཚུལ་ཇི་ལྟར་ཡོད་མེད་ཐེ་ཚོམ་ཙམ་ཡང་མེད་པར་
སྲོག་གཅོད་པའི་ཉེས་དམིགས་ཚེ་འདིར་མིག་གིས་མ ཐོང་རྒྱུ་མེད་པ་ ་་
1?2



དང་། གཞན་མང་པོས་སྐྱོན་དུ་མི་བརྩི་བ་ཙམ་རྒྱུ་མཚན་དུ་བྱས་
ནས་ཐུགས་བློ་བདེ་བར་བཞུགས་ཤིང་། འདི་འདྲའི་རིགས་ལ་ཟུར་
ཟ་བའི་ཐུབ་ཚོད་ཅན་རྣམས་ལ་ཕན་དུ་རེ་བ་བྱས་ནས་བྲིས་པ་མིན་
པས་དེ་འདྲ་རིགས་ཅན་གྱིས་ཡི་གེ་འདི་གཟིགས་ཀྱང་མི་དགོས་ལ།
དེ་ལས་གཞན་དགེ་བ་ནི་གང་། མི་དགེ་བ་ནི་གང་། ཇི་ལྟར་བྱས་ན་
ངན་འགྲོར་འགྲོ། ཇི་ལྟར་བྱས་ན་ངན་འགྲོ་ལས་ཐར་སྙམ་དུ་བསམ་
མནོ་གཏོང་མཁན་གྱི་རིགས་ལ་ཕན་པ་ཞིག་ཨེ་ཡོང་སྙམ་པས་བྲིས་་་
པ་ཡིན། བདག་གི་ཚེ་འདིར་རང་གི་ཆོས་ཞུས་པའི་བླ་མ་རྣམས་
དང་། ཆོས་ཀྱི་གྲོགས་བཟང་པོ་རྣམས་དང་མི་འགལ་ཞིང་རྒྱལ་པོའི་
ཁྲིམས་དང་འགལ་བར་མ་བྱས་ན་མདོ་དང་བསྟན་བཅོས་ཀྱི་ཚིག་་་
དོན་སྨྲས་པའི་ཞོར་དུ་ཚེ་འདི་པའི་མི་འགའ་དང་འགལ་ཡང་ཕུང་་་་
རྒྱུ་མི་འདུག་ལ། ན་སོ་ལྔ་བཅུ་བརྒལ་གཤིས་མི་མང་གིས་འདྲེར་
མཐོང་ནས་མི་གྲལ་ནས་ཕུད་ན་ཡང་དགའ་བ་ལ་ཨང་སྙམ་པ་མ་་་་
གཏོགས་མི་དགའ་རྒྱུ་ཆེར་མེད་པས་ཁྱེད་རྣམས་ཀྱིས་ཇི་ལྟར་དགྱེས་
པ་མཛོད། དེ་ནས་སེམས་ཅན་བསད་པ་དེ་དག་གི་རོ་དེ་ས་ལ་
འགྱེལ༑ ཁྲག་ཀླུང་ཕབས། མིག་ཀ་ལོག་ཅིང་སྔོན་པོར་སོང་། སྣ་ཆུ་ཁ་
ཆུ་འཛག་ནས་སོ་གཙིགས། རྣ་བ་ཕབས། ཁ་ས་ལ་བཙུགས་ནས་ཡོད་
པ་དེས་ནི། ཚེ་ཐུང་ངུར་གྱུར་པའི་རྒྱུ་ནི་སྲོག་གཅོད་འདི་རང་ལགས་
123



པ ས་བཙུན་པ་ཁྱོད་སྲོག་གཅོད་མ་སྤང ས་པ་ཡིན་པས་ཚེ་མཐར་མ་་་
ཕྱིན་པར་རིང་མིན་ཤི་ནས་གཅེས་པར་བསྐྱངས་པའི་ཕུང་པོ་དེ་ཉིད་
དུར་ཁྲོད་དུ་བོར་ཚེ་ད་ལྟ་ང་ཚོས་ཇི་ལྟར་གནས་པ་བཞིན་དུ་་་་་་་་་་
བཞུགས་དགོས་འོང་བ་དང༌། ད་ལྟ་ང་ཚོའི་ཤ་ཁྲག་ནང་ཁྲོལ་ལ་
ཁྱེད་མི་རྣམས་ཀྱིས་ཅི་དགར་རོལ་བ་དེ་བཞིན། ཁྱེད་ཀྱི་ཤ་ཁྲག་ནང་
ཁྲོལ་ལ་ང་ཚོ་དུད་འགྲོ་ཁྱི་དང་ཅེ་སྤྱང་དང་ཝ་དང་བྱ་རོག་དང་ཁཱ་་་
སོགས་ཀྱིས་ཅི་དགར་རོལ་ངེས་པས་མི་དང་དུད་འགྲོ་གཉིས་་་་་་་
གཟུགས་ཕུང་ཕན་ཚུན་ཉོ་ཚོང་བྱས་པ་བཞིན་དུ་གྱུར་པའི་དུས་ཞིག་
རིང་པོར་མི་ཐོགས་པར་འོང་ངེས་པས་དེ་དུས་བདག་ཅག་གསོད་དུ་
བཅུག་སྟེ་ཤ་འགྲངས་པར་བཞེས་ནས་སྐྱིད་པོར་ཉལ་བའི་ཕན་ཡོན་་
དེ་ཉིད་དྲན་པར་མཛོད་ཅིག་ཅེས་གོ་བར་བྱས་པ་ལྟ་བུ་ཡིན་ནོ། །
གཞན་ཡང་རང་གིས་མ་བྱས་ལ། གསོད་དུ་མ་བཅུག་ན་སྲོག
གཅོད་པའི་ལས་དངོས་གཞི་མ་གསོག་ཀྱང་། བཅད་པ་ལས་བྱུང་
བའི་ཤ་ལ་ལོངས་སྤྱོད་པའི་ལན་ཆགས་བུ་ལོན་བསམ་གྱིས་མི་ཁྱབ་་་
པ་ཡོད་པས་ཚོང་ཤ་ཟ་གིན་ཡོད་ཅེས་ངོམ་ངོམ་བྱེད་པའི་གནས་མ་
ཡིན་པས། དཀོར ་སྦྱོང་བའི་ཐབས་སངས་རྒྱས་ཀྱིས་གང་གསུངས་
ཐམས་ཅད་ལ་སྐྱེས་བུའི་རྩལ་ཅི་ཡོད་ཀྱིས་འབད་པར་རིགས་སོ། །
ཚུལ་འདི་ནི་རྣམ་དཔྱོད་དང་ལྡན་པའི་རང་གི་སློབ་མ་དགེ་བཤེས་་་
121



བསྟན་དར་དང་། དགེ་སློང་བློ་བཟང་ཚེ་རིང་གཉིས་ནས་སྲོག་
གཅོད་པའི་ཉེས་དམིགས་ཟུར་དུ་བཀོལ་བ་ཞིག་བྲི་ན་འགའ་ཞིག་་་་
ལའང་ཕན་སྲིད་པས་ཅིས་ཀྱང་བྲི་དགོས་ཞེས་བསྐུར་བར་བརྟེན།
སྲོག་གཅོད་པའི་ལས་དང་འབྲས་བུའི་སྐོར་མདོ་དང་བསྟན་བཅོས་་་
ལམ་རིམ་སོགས་སུ་ཤིན་ཏུ་རྒྱས་པར་ཡོད་པས་དེ་རྣམས་ཀྱི་ནང་ན་་
ཟུར་དུ་བཀོལ་བའི་ངལ་བ་བྱས་ཀྱང་དགོས་པ་ཆེར་མེད་ལ། བརྗོད་
ཚུལ་འདི་འདྲ་ཞིག་གིས་བརྗོད་ན་འགའ་ཞིག་གི་བློ་ངོར་ཕན་ཚུལ་་་
གྱི་ཁྱད་ཡོང་ཤས་ཆེ་སྙམ་ནས། ་ བསད་བྱ་དང་གསོད་པ་པོ་གཉིས་
དྲིས་ལན་གྱི་ཚུལ་དུ་བྲིས་པ་འདི་ནི། སངས་རྒྱས་ཀྱི་གསུང་དྲི་མ་
མེད་པ་དག་དཔང་དུ་བཞག་སྟེ་བྲིས་པ་མ་གཏོགས། ་ གཞན་གྱི་
མཚང་འབྲུ་སོགས་ཀྱི་བསམ་པ་གཏན་ནས་མེད་པས་འགའ་ཞིག་གི་་
སྤྱན་ཟུར་ཐུགས་ཟུར་ལ་ཕོག་སྲིད་ནའང་ཐུགས་བསམ་གཏོང་ངམ་་་
བཀའ་བཀྱོན་གནང་ཇི་ལྟར་དགྱེས་པར་མཛོད། ཁོ་བོ་ནི་ཁྱེད་
རྣམས་ལ་སྐུར་བ་འདེབས་འདོད་ནས་བྲིས་པ་ཡིན་མིན་ཆོས་སྲུང་་་་་
རྣམས་ཀྱི་གཟིགས་ཡུལ་ཡིན་ནོ། །ཡང་གླང་པོ་རྩལ་གྱི་མདོ་དང་།
སྤྲིན་ཆེན་པོ་དང་། ལང་ཀར་གཤེགས་པ་དང་། ༤ སོར་མོ་ཕྲེང་བའི་
མདོ་སོགས་ཐེག་པ་ཆེན་པོའི་གཞུང་ལས་ཤ་ཟ་བ་རྣམ་པ་ཐམས་་་་་
ཅད་དུ་བཀག་པ་ཉིད་ཡིན་ནའང་།: ༌ ཉན་ཐོས་ཀྱི་ཐེག་པའི་གཞུང་
125



ལས་ནི་རྣམ་གསུམ་དག་པའི་ཤ་ཟ་བར་གནང་བ་ཡིན་ལ། རྣམ་
གསུམ་དག་ཚུལ་ཡང་། རྟོག་གེ་འབར་བ་ལས། བདག་གི་ཆེད་དུ་
སྲོག་ཆགས་བསད་པར་རང་གིས་མཐོང་བ་ཡང་མེད། ཐོས་པ་ཡང་
མེད༑ དོགས་པ་ཡང་མེད་པ་ནི་སྡིག་པའི་སེམས་དང་བྲལ་བ་ཡིན་
པས་ནད་ལ་སོགས་པ་ཞི་བར་བྱ་བའི་དོན་དུ་དེ་ལྟ་བུའི་ཤ་ཟོས་་་་་་
ཀྱང་སྡིག་ཏུ་འགྱུར་བར་བརྟག་པར་མི་བྱ་སྟེ། ཞེས་གསུངས་པས། ཤ་
ཟོས་ཕྱིན་ཆད་སེམས་ཅན་བསད་མ་བ སད་ཁྱད་མེད་ཟེར་བའི་བླུན་་
པོ་རྣམས་ཁ་བཙུམ་སྟེ་བ སྡད་ན་རང་གཞན་ལ་ཕན་ནོ། །ཟློས་གར་
ཚུལ་ལྡན་གོ་སླའི་ངག་ཕུབ་ཀྱིས། འགྲོ་བའི་སྲོག་དབང་གཅོད་ལ་
རྔམ་པའི་མཚོན། བ ཟློག་བྱེད་རིག་པའི་སྒྱུ་རྩལ་མཁས་པ་འདིས།
འགྲོ་ལ་འཆི་མེད་དངོས་གྲུབ་བྱིན་གྱུར་ཅིག། །
ཨོཾ་སྭཱ་སྟི།
སྣམ་བུ་དཀར་པོ་དྲི་མ་མེད་པ་ལྟར། །
ཅིར་ཡང་བསྒྱུར་དུ་རུང་བའི་གྲྭ་གཙང་དང༌། །
ཉམ་ཐག་སེམས་ཅན་རེ་ལའང་ཕན་སྲིད་ན། །
དགེ་བ་ཆེན་པོ་ཡིན་ཕྱིར་ལུགས་གཉིས་ཀྱིས། །
མངོན་པར་མཐོ་བ་དགའ་ལྡན་ཕོ་བྲང་ཞེས། །
ཆོས་ལྡན་རྒྱལ་ཁབ་ཆེ་ནས་སྤུར ་དུ་བསྒྲུབས། །
126



འདི་ཡི་དགེ་བ་འོ་མའི་རྒྱ་མཚོ་ལྟར། །
གཅིག་ཏུ་དཀར་བ་གང་ཞིག་བསགས་པ་དེས། །
བདག་གཞན་ཐམས་ཅད་དགེ་བཅུའི་ཐེམ་སྐས་ལ། །
བརྟེན་ནས་ལྷ་མིའི་གོ་འཕང་མཐོར་འཛེགས་ཏེ། །
རྒ་ཤི་མེད་པའི་བྱང་གྲོལ་ཕོ་བྲང་དུ། །
རྣམ་འདྲེན་སྟོབས་བཅུ་མངའ་བ་ཆེར་གྱུར་ཅིག། །།
འགྲོ་དོན་འཕེལ། །
127



-
་
，
་
， .
༄༅། །དགེ་ཚུལ་དང་བྱ་རོག་གི་གཏམ་རྒྱུད།



བོད་ཡུལ་མདོ་སྨད་ཀྱི་ཆ་ཤས་རྡོ་རོལ་ཞེས་པའི་སའི་ཐིག་ལེ ་་་་་
བ རྫི་མེད་རྣམ་པར་རྒྱལ་བའི་རི་བོའི་ཕང་བ་ན་ཆོས་ལེགས་གཡང་་་
འཁྱིལ་ཞེས་བྱ་བའི་ས་ཕྱོགས་ཤིག་ཡོད་དེ། དེ་ནི་རབ་མཐོ་ཕྱོགས་ཀྱི་
སྤྱི་བོར་འཛེགས། །ནགས་ཀྱི་སྐྱེས་བུ་མང་པོས་ཉེ་འཁོར་གང་། །
བྱིའུའི་ན་ཆུང་ཤིན་ཏུ་དུལ་བ་རྣམས། །དེ་དག་པང་ན་གླུ་དབྱངས་
ལེན་པས་མཛེས། །ཕྱོགས་དེར་དགེ་བ་སྤྱོད་པའི་གཙུག་ལག་ཁང་། །
རྩིག་ངོ ས་མཁུར་བཀང་བྱས་འདྲ་ཟླ་བའི་མདོག ནགས་ཚལ་ཚོགས་
ཀྱིས་ཤིང་བལ་གཞོན་ནུའི་རྒྱན། །འབུལ་བས་བསྟི་སྟང ས་བ གྱིས་པ་
ལྟ་བུ་ཡོད། །གཙུག་ལག་ཁང་དེ་ན་དགེ་སྦྱོང་གཞོན་ནུ་ཤེས་པའི་
མཐུ་ཅན། བཞད་གད་ལ་དགའ་བ། བདག་ཉིད་སྨྲ་བ་གསལ་ཞིང་།
གཞན་གྱི་སྨྲ་བ་མི་མངོན་པར་རྒྱས་འདེབས་པ། ཤགས་ཀྱི་མཚོན་ཆ་
ཅན༑ འཕགས་པ་ཉེ་དགའ་གཉིས་པ་ལྟ་བུ་ཞིག་ཡོད་དེ། དེའི་མིང་
ནི་བཟང་པོའི་བློ་ཞེས་བྱའོ། །ནགས་དེ་ན་བྱ་རོག་བུམ་པའི་སྤྱི་
གཙུག་ཅེས་བྱ་བ་སྦྱིན་ཞིང་མང་དུ་སྨྲ་བ། སྒྱུ་ཐབས་ཀྱི་ཕ་རོལ་དུ་
ཕྱིན་པ་ཞིག་ཀྱང་གནས་སོ། །དགེ་ཚུལ་དེས་དུས་དང་དུས་སུ་དེ་ལ་
གཏོར་མ་བྱིན་པས་དེ་གཉིས་རིང་ཞིག་མཛའ་བར་གྱུར་པ་ལ། རེ་
ཞིག་ན་དགེ་ཚུལ་ནི་ཟས་ཀྱི་ཡོ་བྱད་མང་བ་ཡིན་ཅིང་། བྱ་རོག་ནི་རྐུ་
བ་ལ་དགའ་བ་ཡིན་པས། ཤ་དུམ་བརྐུས་པའི་གཞི་ལས་རྩོད་པར་
13C



གྱུར་ཏེ། དེས་ཐག་པའི་འཕྲུལ་འཁོར་ལས་རྡོ་ཐོག་ལྟར་འབེབ་པའི་
སྐྱོགས་ཀྱི་སྦྱོར་བ་བྱས་ནས་འཕང་བར་བརྩམས་པ་ན། ཁྭ་ཏ་འཛུར་
ལ་མཁས་ཤིང་། གབ་བྱང་བས་མ་ཕོག་གོ། །དེར་དགེ་ཚུལ་ཁྲོས་ནས་
རུ་ཤིང་མཉེན་པོ་ལས་གཞུ་བྱས་ཏེ། ཕྱོགས་བཞིར་བདས་པ་དང་།
བྱ་རོག་ཀྱང་ནགས་ནས་ནགས་དང་། རིའི་གསེབ་ནས་རིའི་གསེབ་
ཏུ་བྲོས་སོ། །འོན་ཀྱང་དེ་དགེ་ཚུལ་ཁྲོ་བོ་དེས་མ་བཏང་བས། དེ་ན་
རེ། ལྟོས་ཤིག་གྲོང་ཁྱེར་མི་དང་ནགས་ཀྱི་བྱ། །ཤཱཀྱའི་རབ་བྱུང་ཆོས་
གོས་ཕྲག་བཟར་ནས། །ཉེས་མེད་བྱ་རོག་ནགས་སུ་རྒྱུ་བ་ལ། །མདའ་
གཞུ་ནི་དྲུང་བཀང་སྟེ་ཐོ་འཚམས་པ། །སྐྱབས་ལས་འཇིགས་པ་བྱུང་
བའི་ངང་ཚུལ་འདིར། །ལྟོས་དང་རྨི་ལམ་སྡིག་པ་བརྒྱ་ཡིས་ཀྱང་། །
མཚོན་མིན་ལྟས་འདི་རྡོ་ཡུལ་ཤར་གྱུར་བས།. །ཕྱིར་བཟློག་རིག་
སྔགས་སེམས་པའི་དུས་ལ་བབ། །ཅེས་ཟེར་བ་དང་། དགེ་ཚུལ་ན་རེ།
རྐུན་པོ་སྲང་ནས་འོང་བ་ས་སྟེང་སྲོལ། །དབེན་མཐོ་བར་སྣང་ལམ་
ནས་ཆོམ་རྐུན་ལྟུང་། །ཉམ་ཆུང་སྦྲང་མ་སྤུ་ཅན་ཁྱོད་འདྲས་ཀྱང་། །
མཐུ་ལྡན་རྐང་གཉིས་མི་ལ་འཕྲོག་དུས་བྱུང་། །སྣ་ཚོགས་ཟས་སྦྱོར་
བ ཤམས་པའི་ཚོང་འདུས་དང་། །གཡོས་ཁང་དཔུང་པ་བསྒྲིགས་
པའི་གྲོང་ཁྱེར་རྣམས། །བོར་ནས་དྲང་སྲོང་ཞི་བའི་གཙུག་ལག་
ཁོང་༑ །ཉམས་ཉེས་བྱེད་པའི་བགེགས་ཁྱོད་བསད་ན་རུང༌། །བྱས་པ་
131 -



མི་གཟོ་བརྐུ་ཞིང་མང་སྨྲ་མཁན། །ད་དུང་ཉེས་མེད་ཟེར་བའི་བ ཟློག་
ཐབས་ཅན། །ཁྱོད་འདྲའི་བྱ་ཐན་མཐོང་ན་མདའ་དང་གཞུས། །ཕྱིར་
བཟློག་མི་རྩོམ་སྐྱེས་བུ་སུ་ཞིག་ཡོད། །ཅེས་ཟེར་རོ། །དེ་ལ་བྱ་རོག་ན་
རེ༔ འཕྲོག་ལ་དཔའ་ཞིང་ཤགས་ལ་མཛངས་པ་ཡི། །འཕྲུལ་གྱི་བློ་
ཅན་ང་འདྲ་ལྟས་ངན་མིན། །ཞི་བའི་ཆས་གྱོན་གཡུལ་གྱི་བརླང་སྤྱོད་
ཅན ། ཁྱོད་འདྲ་ཐན་དུ་འགྱུར་ལ་དོགས་པ་སྐྱེ། །ནམ་མཁའི་རྫོང་
འཛིན་ས་གཞིའི་རྫས་འཕྲོག་པའི། །ཆོམ་རྐུན་དེ་འདྲ་ཉམ་ཆུང་
བརྗོད་མི་བྱ། །གནས་འདིར་དྲང་སྲོང་ཞི་བ་གནས་ན་ཀོ །ཤ་དུམ་
བརྐུས་པའི་ཉེས་པ་སུས་མི་བཟོད། །བརྐུས་ཀྱང་རང་གི་རིགས་ཀྱི་
ལས་ཡིན་ཕྱིར། །འདི་ཡིས་ཁོ་བོ་ཉེས་དང་བཅས་མི་འགྱུར། །དཀའ་
ཐུབ་ན ག ས་སུ་མདའ་གཞུ་ཐོགས་པ་ཁྱོད། །རང་གི་སྟོན་པའི་ལུགས་
ལས་བརྒལ་བས་ནོངས། །སྔོན་གྱི་དགེ་སློང་འཆར་ཀས་ང་འདྲ་བ། །
བསད་པས་ཤཱཀྱའི་གཙོ་ལས་སྤྲོ་བ་ཐོབ། །དེ་གོང་གཞི་འདིའི་བཅས་
པ་མ་མཛད་ཕྱིར། །འཆར་ཀའང་ཁྱོད་ལྟར་ཉེས་པ་བྱས་མི་འགྱུར། །
ཞེས་ཟེར་ཞིང་འདི་ལྟར་བྱ་དང་བྱ་མིན་མེད་པར་སྤྱོད་ན་འདི་་་་་
ཡང་ལྡག་ཏུ་རུང་ངོ་ཞེས་འཕོང ས་བཏེག་སྟེ་བསྟན་ཏོ། །དེ་ནས་དགེ་
ཚུལ་ལྷག་པར་ཡང་འཁྲུགས་ཏེ། ཁྲོས་པའི་བཞིན་བསྡུས་ནས།
དམངས་རིགས་རང་དགར་སྤྱོད་པས་རྒྱུགས་གྱུར་པ། །དེ་ཡིས་རྒྱལ་
132



པོ་རང་བཞིན་བཟང་བར་ཤེས། །དམན་ལས་དམན་པ་ཁྱོད་འདིར་
དྲེགས་སྨྲ་བ། །འདི་ཡིས་ཁོ་བོ་བརྩེ་དང་ལྡན་པར་རྟོགས། །བདག་
ཅག་དྲང་སྲོང་དུལ་བ་ཡིན་ན་ཡང་། །ཁྱོད་ལྟས་གནས་མིན་བརྙས་
པ་ག་ལ་བཟོད། །ཧ་ཅང་གཙུབ་ན་བསིལ་བའི་ཤིང་ལས་ཀྱང་། །རབ་
འབར་མེ་ལྕེ་ཤིན་ཏུ་ཚ་བ་འབྱུང་། །ཁྱོད་ཀྱིས་རྐུས་དང་ཕྱི་ས་ཟ་བ་
དག །རིགས་ཀྱི་ཀུན་སྤྱོད་ཡིན་ཞེས་བདག་ཉིད་སྒྲོགས། །མཚང་འབྲུ་
འདོད་པའི་བཞད་གད་མཁན་རྣམས་ཀྱང་། །དེ་ལས་ཐུ་བ་ཅི་ཞིག་
སྨྲ་བར་འགྱུར། །བླུན་པོ་རིགས་སུན་འབྱིན་པས་ཆེར་རློམ་ཁྱོད། །
མཁས་པའི་ཉེ་འཁོར་འདུག་ཏུ་ག་ལ་དབང་། །གནོད་བྱེད་བསམ་
གཏན་ཚེར་མ་ཁྱོད་མེད་ན། །སྡོམ་བརྩོན་ནགས་ན་མདའ་གཞུ་ཅི་སྟེ་
འཛིན༑ །སྟོན་པས་བྱ་རོག་སྐྱོད་པ་དགེ་ཚུལ་ལ། །གནང་བཀག་ང་
རང་ཤེས་ཀྱི་ཁ་རོག་སྡོད། ་་ །ཁྱོད་ཀྱི་ཉེས་པ་བཟློག་དཀའ་འདི་
གཟིགས་ནས། །བློ་བཟང་འཆར་ཀས་ཕ་རོལ་གནོན་པ་མཛད། །ཕྱི་
ས་ཟ་བ་ཁྱོད་ཀྱི་བཤང་སྒོ་ལ།： ་ ,་།ང་འདྲི་ལྡག་པ་རྨི་ལམ་རྨི་ཟེར་
ནའང་༑ །དེ་ལ་ཕོ་ཉ་མདེའུའི་ལྕེ་རྣོན་ཅན། །ལན་སྨྲ་མ་བཏང་བཏང་
སྙོམས་འཇོག་རེ་དཀོན། །ཟེར་ནས་མདའ་གཅིག་འཕང་བ་དང་། །
བྱ་རོག་གིས་མགོ་བོ་སྨད་ཙམ་བྱས་པས་སྟེང་ནས་ཤུར་གྱིས་སོང་་་་་་
ངོ་༑་ །ཡང་གཅིག་འཕང་བ་བྱ་རོག་མགྲིན་པ་བསྲང་སྟེ་དགྱེད་ཙམ་
133



བྱས་པས། རྐང་བའི་བར་ནས་མཇུག་སྒྲོ་ལ་རེག་ཙམ་བྱས་ཏེ་རྒྱབ་
ཕྱོགས་ཀྱི་ས་ལ་ཟུག་གོ། །དེ་ནས་བྱ་རོག་ནམ་མཁའ་ལ་འཕུར་ཏེ།
བྱའི་ཁྱུ་ཆེན་པོ་ཞིག་ལྷོ་ཕྱོགས་ཀྱི་ནམ་མཁའ་ནས་བྱང་ཕྱོགས་ཀྱི་་་་་
མཁའ་ལ་ལྡིང་ཞིང་འགྲོ་བའི་ནང་དུ་ཞུགས་ནས། ཁ་ཕྱིར་བལྟས་ཏེ་
དགེ་ཚུལ་མི་དགའ་བར་བྱ་བའི་ཕྱིར་འདི་སྐད་ཅེས། སྤྲིན་གྱི་རླབས་
ལྡང་གནམ་སྔོན་ཆུ་གཏེར་ནང་། །རྒོད་པའི་སྒྲ་སྒྲོགས་འདབ་བཟང་
ཚོང་བའི་ཁྱུ། །རླུང་གི་གཟིངས་ལ་ཞོན་ནས་འགྲོ་བ་ནི། །བཟའ་ཤིང་
ནགས་སུ་རབ་དགའ་རྙེད་པར་གྱུར། །ཅེས་སྨྲས་ཏེ་སོང་ངོ༌། །དགེ་
ཚུལ་ནི་ཁྭ་ཏ་འཕུར་བའི་ཕྱི་བཞིན་སྟེང་དུ་བལྟ་ཞིང་མདའ་གཞུ་་་་་
ཐོགས་ཏེ། ཀྱེ་མ་ཀྱི་ཧུད། ངས་སྔོན་ནས་སྒྱུ་རྩལ་ཞིག་མ་བསླབ་ཟེར་
ཞིང་ཁྲོས་པའི་ཤུགས་ཀྱིས་སྡོད་མི་བཟོད་པར་རིའི་ངོས་ཕན་ཚུན་་་་
ཀུན་ཏུ་བརྒྱུགས་སོ། །དེ་ཕྱིན་ཆད་བྱ་རོག་ནམ་མཐོང་བ་ན་ནི་
མདའི་འཕྲུལ་འཕེན་ཅིང་། མི་མཐོང་བའི་དུས་སུ་ནི་རྡོ་སྒྲོག་
འཕངས་པའི་སྒྲ་འབྲུག་ཆེན་གནམ་ལྕགས་འབེབས་པའི་ང་རོ་ལྟར་་་་
གྲགས་པས་ནགས་ནས་ནགས་སུ་འཇིགས་པ་སྐྱེད་ཅིང་འགྲོ་སྟེ། དེ་
འ ཕངས་པ་ན་རིའི་གཅོང་རོང་ཤིན་ཏུ་ཟབ་ཅིང་གཏིང་རིང་བའི ་་་་
རྐྱེན་ལས་བྲག་ཆའི་སྒྲ་སྔ་མ་ལས་ཉིས་འགྱུར་སུམ་འགྱུར་དུ་ཆེ་བས་་
ཡི ་བོ་རལ་བ་བཞིན་དུ་སྣང་ངོ༌། །ཚུལ་དེས་ཉི་མ་རེ་རེ་ཞིང་གཙེས་
༡
2
13.1



པས་ཁྭ་ཏ་ཆེས་ཕམ་པར་གྱུར་ནས། ནམ་ཞིག་ན་དེ་རང་གི་ཚང་
མལ་ཡོད་པའི་ལྗོན་ཤིང་དང་ཉེ་བ་ཞིག་ཏུ་འདུག་སྟེ། མཆུ་ས་ལ་
སྦྱར་ནས་སྙིང་རྗེ་རྗེ་ལྟར་སྣང་བའི་ངག་ཏུཾ། ཨ་ཝ་ཝ་ཝ། ཞེས་རྡོ་ཡུལ་
བའི་སྐད་ཀྱིས་འོ་དོད་བོས་ནས་སླར་ཡང་འདི་སྐད་དུ། བརྩེ་བའི་ཕ་
མ་མ་གཏོགས་པ། །སུས་ཀྱང་མ་བསྐྱང་ཁྭ་ཏའི་བུ། །བདག་མེད་
ནགས་སུ་སྤྱོད་པ་ལ། །རྒྱུ་མཚན་མེད་པའི་གྱོད་ཅིག་བྱུང་། ་ །གཙུག་
ལག་འཇིག་པའི་ཆོམ་རྐུན་ལའང་། །དགེ་སྦྱོང་འཚེ་བ་མ་ཐོས་ཏེ། །
དེང་ནི་ཤ་དུམ་ཆུང་ངུའི་ཕྱིར། །བྱ་རོག་གནས་དང་བྲལ་བར་བྱས། །
རིང་ནས་མཛའ་བོ་ལྟར་འདྲིས་པའི། །ལྗོན་པ་ཡན་ལག་རབ་བཟང་
དང༌། །མལ་སྟན་མིག་མང་རིས་ཁྱོད་ཀྱང་། །དེང་ནི་སྤངས་ཏེ་འགྲོ་
བ་སྙམ། །ཕོངས་ཤིང་སྡུག་པའི་གནས་གྲོགས་དང་། །བྲལ་བའི་སྡུག་
བསྔལ་དབལ་ཚ་ཡང་། །ཤཱཀྱུའི་དགེ་ཚུལ་བརྩེ་མེད་པའི། །མེ་འདིས་
ཁོ་བོ་འདི་ལྟར་བསྲེགས། །ཀྱེ་མའོ་ཀྱི་ཧུད། ད་ནི་ཆུང་མ་སྟོབས་བྲལ་
མ༑ །འབའ་ཞིག་ཁྲིད་དེ་མཆི་བ་ན། །ཕྱོགས་མཐའ་ཕྱོགས་མཐའ་བྱ་
ཚོགས་ནང༌། །ཉིན་བཞིན་བརྙས་པ་ཐོབ་པར་འགྱུར། །ཞེས་སྨྲས་
ནས་རིང་ཞིག་བསམས་ཏེ། འཇིག་རྟེན་ནི་ཕལ་ཆེར་འདྲིས་པའི་
རྗེས་སུ་འཇུག་པ་ཡིན་པས། །དེ་རང་གི་གནས་གྲོགས་དང་བྲལ་བའི་
སྡུག་བསྔལ་གྱིས་ཞེ་ཕམ་བཞིན་དུ་མཛའ་མོ་གཅིག་པུ་ཁྲིད་དེ་ཤར་་་
135



ཕྱོགས་ཀྱི་ནགས་ཀླུང་བགྲོད་དཀའ་བ་ཞིག་ཏུ་སོང་ངོ་། །དེར་བསྟི་
གནས་སུ་འོས་པའི་ལྗོན་ཤིང་རྩེ་མོ་མཐོ་བ། ཡལ་ག་སྡུག་ཅིང་འཛིང་
ལ་རིང་བོར་རྒྱས་པ། ཤིང་ཆེན་དང་ཤིང་ཕྲན་གྱི་ཚང་ཚིང་མང་བོའི་
ནང་དུ་རྒྱ ས་བ ཏབ་པ་བཞིན་མི་མངོན་པར་སྣང་བ་ཞིག་བཙལ་ཏེ།
ཚང་ཤིང་བསགས། བྱ་སྤུ་བསྡུས་ཏེ་རང་གི་ལས་ཀྱིས་ཐོབ་པའི་ཤེས་
རབ་དང་ཤིན་ཏུ་གཟུ་བའི་མཆུའི་འདུ་བྱེད་ཀྱིས་བཟོ་ལེགས་པར་་་་
སྦྱར་བའི་མལ་སྟན་ཡང་བརྩིགས་ནས་འདུག་གོ །རེ་ཞིག་ཅིག་ན་
དེས་བསམ་པ། ནགས་ཚལ་འདི་ན་རྒྱུ་བའི་བྱ་རོག་གཞན་རྣམས་ནི།
འདི་ཉིད་དུ་སྐྱེས་ཤིང་འདི་ཉིད་ན་ལོངས་སྤྱོད་པ་སྟེ། རང་གི་ཕ་
མེས་ཀྱི་ཁབ་ལས་མ་ཉམས་པ་ཤ་སྟག་གོ། །ནགས་ཚལ་གཞན་ན་
གནས་པ་རྣམས་ཀྱང་དེ་ཁོ་ན་བཞིན་ཏེ། རང་གི་ཡུལ་མི་འཇིགས་
པར་སྤྱོད་པ་ཤ་སྟག་ཡིན་ན། བདག་གཅིག་པུ་ནི། རང་གི་ཡུལ་
འཁོར་ནས་ཐོན་ཏེ། གཞན་གྱི་ཡུལ་དུ་དམན་ཞིང་དམན་པའི་ཡིད་
ཀྱི ས ་རླུང ་གི ས་བུས་པ འི ་ཤི ང ་ལོ་བཞིན ་ འཁྱམས་ཤིང་འ དུ ག་སྟེ།
བ ད ག་གིས་དགེ་ཚུལ་ངན་པ་དེ་ལ་འཇིག་རྟེན་ཕ་རོལ་དུ་ཡང་ཁོན་
འཛིན་སྤུང་བར་མི་ནུས་སོ་སྙམ་མོ། །ཡང་བསམ་པ་ལ། གཅིག་པུ་
སྙིང་ལས་ཆུང་བས་བདེ། དབུལ་པོ་འདུ་འགོད་ཉུང་བས་བདེ། །
ཡུལ་མེད་རང་དབང་ཐོབ་པ ས་བདེ། །མངའ་བྲན་འགྲོ་འོང་སླ་བས་
136



བདེ།. །དེའི་ཕྱིར་ད་ནི་དགེ་ཚུལ་གཏུམ་པོ་དེས་བདག་ལ་ཅི་ཡང་
བྱར་མེད་ཀྱིས། བདག་གིས་ཁོན་ལན་གླན་པའི་དུས་ནི་འདི་ཡིན་ནོ་
སྙམ་ནས། དེ་ནངས་རེ་བཞིན་དགེ་ཚུལ་གཙུག་ལག་ཁང་དུ་ཁ་ཏོན:
དང་བསམ་གཏན་བྱེད་ཅིང་འདུག་པའི་དུས་སུ་གླགས་རྙེད་པར་་་་་
ཤེས་ཏེ།:དུས་དེར་ཆུང་མ་དང་བཅས་པར་ལྷགས་པ་དང༌། གཙུག་
ལག་ཁང་པའི་ཕྱི་རོལ་དུ་ཕྱུགས་ཀྱི་ཤ་ཚོ་ཞིང་ཞིམ་པ་ཟས་ཀྱི་ཆེད་་་་་
དུ་གཞན་ལས་ཉོས་པ་དག་ཐག་པའི་གདང་ལ་བརྒྱུས་ཏེ། ཉི་མ་ལ་
བཞག་པ་མཐོང་སྟེ། ཇི་ཙམ་འདོད་པར་ཐོས་ཤིང་ཤའི་ལྷག་མ་ལ་བྱ་
ཐལ་བཏང་ནས་སོང་ངོ༌། །ཚུལ་དེས་ཡང་དང་ཡང་དུ་ཐོ་བརྩམས་
པ་ལ། དུས་རིང་ཞིག་ལོན་པ་དང་དགེ་ཚུལ་གྱིས་ཚོར་ནས་ཤུག་པའི་
མདའ་གཞུ་མལ་དྲུང་དུ་བླངས་ཏེ་བྱ་ར་བྱེད་དོ། ， །དེ་ནས་ཡང་
ནངས་སྔ་ཞིག་ན་བྱ་རོག་སྔར་བཞིན་འོང་ནས་ཤ་མང་དུ་ཟོས་པ་་་་
དང་། དགེ་ཚུལ་གྱིས་སྒྲའི་མཚན་མ་ལས་ཤེས་ཏེ། སྐྱིལ་མོ་ཀྲུང་མྱུར་
བ་མྱུར་བར་བཤིག་ནས་མདའ་གཞུ་ཐོགས་ཤིང་སོང་བ་ལས། བྱ་
རོག་ནི་ཆེས་སྦྱིན་པ་ཡིན་པས་ཚོར་ནས་ཉེ་འཁོར་གྱི་ཤིང་ཞིག་གི་་་་
རྩེར་འཕུར་ཏེ་འདུག་གོ། །དགེ་ཚུལ་ཕྱི་རོལ་ཏུ་ཐོན་པ་དང་། བྱ་རོག་
ན་རེ། བྱོན་པ་ལེགས་སོ་ནགས་ཀྱི་སྤོང་བ་པ། །ཡང་དག་འཇོག་ལས་
བཞེངས་མ་ཐག་པ་ཁྱོད། །ཁྱོད་ཀྱི་རྗེས་ཐོབ་སྤྱོད་པའི་ཚུལ་འདི་
137



ཡིས། །མཉམ་བཞག་སྤྱོད་ཡུལ་ཤིན་ཏུ་ཞི་བར་རྟོགས། །ཉིན་བཞིན་
བྱ་ཚོགས་གཙེས་ནས་ནང ས་བར་དུ ས། །བྱམས་དང་མི་འཚེ་སྟོན་
པའི་གཙུག་ལག་རྣམས། །ཁ་ཏོན་བྱེད་ཁྱོད་རང་གི་ལྕེ་ལ་ཡང་། །ངོ་
ཚར་མི་སེམས་གདོང་ལྤགས་ཤིན་ཏུ་འཐུག །བསམ་གཏན་མལ་དུ་
ཚངས་པའི་རྒྱལ་ལྟར་ཞི། །ཐང་དང་ཁྱམས་ན་སྲིན་པོའི་འཁོར་ལྟར་
ཁྲོ； བདེན་བྲལ་འདོད་དགུར་བསྒྱུར་པའི་གཟུགས་ཅན་ལྟའི། །རྣལ་
འབྱོར་སྤྱོད་ཁྱོད་རིང་མོ་ཞིག་ནས་མཐོང་། །ཞེས་སྨྲས་པས། དེས་
སྐྱག་ཟན་ ཁྱོད་ཀྱི་གདམས་ངག་གིས་ཁོ་བོ་ཞི་བར་འགྱུར་སྙམ་མམ།
ཁྱོད་ཀྱིས་གཙུག་ལག་ཁང་གི་ཉེར་སྤྱོད་རྒྱ་ཆེན་པོ་ཉམས་པར་བྱས་་་
པ་མི་དྲན་ནམ། ཚོད་མི་ཤེས་པའི་བླུན་པོ་ཁྱོད་སྡོད་ཅིག་ཅེས་མདའ་
གཞུ་བཀང་སྟེ་བདས་སོ། །དེར་བྱ་རོག་མོ་གཙུག་ལག་ཁང་གི་རྒྱབ་
ཕྱོགས་ནས་བྱུང་སྟེ། བྱ་ཐལ་འཐོར་ཞིང་། འདི་སྙེད་ཕྱུགས་རྣམས་
ཁྱོད་ཀྱིས་སུ་ལས་བརྐུས། །སྤོང་བའི་ནགས་སུ་ཤ་འདི་གང་ནས་
བྱུང༌༑ །བ ས་མཐར་འདི་འདྲའི་ལས་ཀྱིས་དྲེགས་པ་ཁྱོད། །གདམས་
པ ས་ཞི་བར་མ་འགྱུར་དེ་རེ་བདེན། །ཟེར་ནས་གཉིས་ཀ་ནམ་མཁའ་
ལ་ཀྱ་ཀྱུར་རྩེ་ཞིང་སོང་ངོ༌། །དེའི་ཚེ་གཏུམ་སྤྱོད་ཉི་མ་དཔལ་ཞེས་པ་
གདོལ་བའི་རིགས་ལས་ཡི་གེ་ཀློག་པའི་སློབ་དཔོན་དུ་གྱུར་པ་ཞིག་་་
གཙུག་ལག་ཁང་དེའི་ཕྱོགས་ག ཅིག་ན་འདུག་གོ། །དེས་དགེ་ཚུལ་
133



དང་བྱ་རོག་དེ་ལྟར་འགྲས་པ་ཐོས་ནས་དགེ་ཚུལ་གྱི་དྲུང་དུ་ཕྱིན་ཏེ་
སྨྲས་པ། ཚེ་དང་ལྡན་པ་ཁྱོད་གཙུག་ལག་ཁང་ན་ཀློག་པ་དང་སྤོང་
བས་དུས་འདའ་བ་དང་། བྱ་རོག་ནགས་ཀྱི་ནང་དུ་གྲོང་འདབས་
ནས་གཞན་གྱིས་བོར་བ་རྙེད་པ་ཟ་ཞིང་འདུག་པ་གཉིས་ཅི་ཞིག་ལ་་
རྩོད༑ དེ་ལྟ་མོད་ཀྱི་ཁྱོད་ཅག་རྒྱུ་མཚན་ཆུང་ངུའི་ཕྱིར་དུ་རྩོད་ཅིང་
འདུག་གོ་ཞེས་ཐོས་ཀྱི་དེ་ཁོ་བོས་ཞི་བར་བྱ་ན། སླན་ཆད་ཞི་བའི་
ནགས་སུ་རྩོད་པའི་མེ་མ་སྤོར་ཅིག ཁྱོད་ཀྱིས་ལེགས་པར་སོམས་
ཤིག་དང་། །གྲགས་པ་མི་སྡུག་དུ་བའི་རྒྱལ་མཚན་ཅན། །རྩོད་པའི་
བུད་ཤིང་ལ་ནི་འཇུས་ཟིན་ན། །ཁྱོད་ཀྱི་ཁྲོ་བའི་མེ་ལྕེ་མ་ཞི་འདི། །
གང་ལ་གནས་དེ་ཞིབ་མོས་བསམ་པར་གྱིས། །སུ་འགྲོགས་ཡིད་ལ་
མཐུན་པར་བྱེད་པའི་མི། །མང་པོས་བཀུར་བ་འཇིག་རྟེན་རིག་པ་
དང་༑ །མི་འཚེས་ལེགས་གྱུར་ཆོས་ཀྱི་ལུགས་ཡིན་ན། །བློ་གྲོས་གསལ་
བ་ཁྱོད་ལྟ་སུ་ཞིག་རྩོད། །དེ་ཕྱིར་ཡིད་ཀྱི་སྡུག་བསྔལ་དྲག་པོའི་དུག །
འཕྲོག་བྱེད་གཟུ་བོའི་ངག་གིས་སྨན་བྱེད་པ། །ཁྱེད་ལ་བསམ་པ་དགེ་
བའི་ཚུལ་བསམ་ནས་ །ནད་གསོའི་སྦྱོར་བ་འབྲས་མེད་མི་འགྱུར་
བྱོས༑ །དགེ་ཚུལ་གྱིས་ལན་སྨྲས་པ། གྲོགས་པོ་ཁྱོད་ཁོ་བོ་ལ་སྨན་པར་
འདོད་པ་ནི་བདེན་མོད་ཀྱི། བདག་ཅག་གཙུག་ལག་ཁང་གཅིག་ན་
བགོ་སྐལ་གཅིག་ལ་སྤྱོད་པ་ཡིན་པས། ཕན་ཚུན་བསམ་པ་བཟང་བ་
139



ལ་ངོ་མཚར་དུ་བྱ་བ་ཡང་མེད་དོ། །འོན་ཀྱང་ཁོ་བོ་ནི། རྩོད་དང་
འདུ་འཛིས་འཇིགས་ནས་ནགས་སུ་བྱོལ། མི་མེད་ནགས་འདིར་ཁཱ་
ཏ ས་རྩོད་པ་སྤེལ། །རྩོད་པའི་ཁུར་བུ་མ་བསྐུར་མཆོག་ཡིན་ཀྱང༌། །
ལས་ཀྱིས་ཐོབ་འདི་ད་ནི་མཐར་ཕྱུང་བྱ། །གདོལ་བའི་སློབ་དཔོན་
གྱིས་སྨྲས་པ། ཚེ་དང་ལྡན་པ་བྱ་རོག་གིས་ཐང་ནས་ཤ་དུམ་རྙེད་དེ་
ཁྱེར་བ་གང་ཡིན་པ་དེ་ནི་ཁྱོད་ལ་རྩོད་པར་འདོད་ནས་མ་ཡིན་ཏེ།
འདི་ནི་ཐང་ནས་རྙེད་པ་ཙམ་ལ་སྤྱོད་པར་ཟད་ཀྱི། བདག་པོ་དང་
བཅས་པ་དང་བདག་པོ་མེད་པའི་རྣམ་དབྱེ་མི་ཤེས་པའི་ཕྱིར་རོ། །
ཁྱོད་ཀྱིས་བག་ཙམ་གཞི་ལས་ངན་སྐྱུག་གི། །འདམ་རྫབ་དཀྲུགས་
པའི་ངལ་བ་ལྷུར་བླངས་ན། །དེ་ཡིས་འདམ་རྫབ་ཕམ་པར་མི་འགྱུར་
གྱི༑ །རང་ཉིད་གྲགས་པ་ངན་པའི་དྲིས་གོས་འགྱུར། །གང་ཕྱིར་མུ་
ཅོར་སྨྲ་བའི་རྗེས་བསྙེགས་ནས། །མཁས་པ་ཀུ་ཤའི་རྩེ་ལ་རླུང་ཕོག་
བཞིན༑ །བསྐྱོད་པའི་ཚུལ་མིན་ནགས་སུ་སྤེལ་མཐོང་ན། །བསྔགས་
མིན་མི་སྒྲོགས་དཔྱོད་ལྡན་སུ་ཞིག་མཆི། །གང་མ ཐུས་ཁྱོད་ལ་བྱ་
རྣམས་ཀྱང་། །གླན་ཀ་ཚོལ་བ་ལྟར་སྣང་བ། །མ་བཟད་ཡིད་ཀྱི་སྒྱུ་མ་
མཁན ༑ །འདི་ལ་སུ་ཞིག་ཡིད་རྟོན་འགྱུར། །དུག་ལོ་མ་སྨིན་དུས་སུ་
འབྲེག་པ་བཟང་། །ནགས་མེ་མ་མཆེད་དུས་སུ་གཞིལ་ལ་བཟང་། །
རྩོད་པའི་ཆུ་བོ་ཆོས་དང་གྲགས་པ་ཡི། །ཤིང་རྩ་མ་ཟོས་དུས་སུ་
1 1()



བཟློག་པ་བཟང༌། །དེ་ནས་དགེ་ཚུལ་གྱིས། འདི་ནི་བདག་ལ་སྙིང་
བརྩེ་བར་སེམས་པ་ཡིན་པས་ཤགས་ཀྱིས་སྤྲོ་བར་བྱ་བའི་ཡུལ་མ་་་་
ཡིན་ནོ་སྙམ་ནས་སྨྲས་པ། ཀྭ་ཡེ་ཤེས་ལྡན་ཁྱོད་ཀྱིས་ཁོ་བོ་ཅག་གི་
འཁོན་ཞི་བར་བྱ་བའི་སྒོ་ཞིག་མཐོང་ན། རེ་ཞིག་དེ་སྟོན་ཅིག་དང་།
བསམ་པར་བྱའོ། །གདོལ་བས་སྨྲས་པ། ཐུབ་པའི་སྐྱེ་བོ་དུལ་ཞིང་ཞི་
བས་འཕགས། །རྟེན་དང་མུ་ཅོར་སྨྲ་བས་བྱ་རོག་ཉམས། །དེ་ཡིས་དེ་
ལ་ཕ་རོལ་གནོན་བསྟན་ན། །ཆེན་པོའི་མཐུ་རྩལ་ཅི་ཞིག་བསྟན་པར་
འགྱུར། །ཚེ་དང་ལྡན་པ་ཁྱེད་ཅག་གཉིས་ཀྱི་འཁོན་ཞི་བར་བྱ་བའི་
སྒོ་ཡང་དེ་ཡིན་ནོ། །དེ་ལྟ་མོད་ཀྱི་རྩོད་པ་འདིའི་བྱུང་བ་ལེགས་པར་
གཏན་ལ་ཕབ་ནས་ཕྱིས་ཀྱང་བསྟན་པར་བྱའོ། །ཞེས་སྨྲས་པ་དང་།
དེ་ཅང་མི་ཟེར་རོ། དེ་ནས་གདོལ་བའི་སློབ་དཔོན་གྱིས་དགེ་ཚུལ་
ཅུང་ཟད་དུལ་བར་ཤེས་ནས། ཚེ་དང་ལྡན་པ་ཅང་མི་སྨྲ་བ་ནི་རྗེས་
སུ་གནང་བའི་མཚན་མར་འཇིག་རྟེན་ན་གྲོགས་ཏེ་ཁྱོད་ཀྱང་འདི་་་༌་
ལྟར་ཅང་མི་སྨྲ་བས་བདག་གིས་ཇི་སྐད་སྨྲས་པ་འདི་གནང་བར་་་་་
འཛིན་ཏོ་ཞེས་སྨྲས་ཏེ་སོང་ངོ༌། །དེའི་ཉིན་ཞག་ཕྱི་མ་ལ་ཟིན་དང་ཤ་
དང་ཁུར་སྐྱའི་དུམ་བུ་འགའ་ཞིག་ཐོགས་ཏེ་བྱ་རོག་གནས་པའི་་་་་
ནགས་སུ་ཕྱིན་པ་དང་། བྱ་རོག་ནི་འཁུ་འཁྲིགས་ཟ་བ་ཡིན་པས་
ཚང་ནས་འབྱུང་དུ་མ་འདོད་པ་ན། དེས་ཟས་ཀྱི་ལྷག་མ་དེ་གཏོར་
141



རོ༑ །རིང་ཞིག་ན་དེ་དག་བཟའ་བའི་ཕྱིར་འོང་བར་གྱུར་ཏེ། དེ་ལྟ་
ནའང་༑ མི་ནི་ཕལ་ཆེར་མ་རུངས་ཤིང་བསླུ་བ་ཉིད་ཀྱི་ཕྱིར། འདིས་
ཀྱང་བདག་ལ་ཐོ་འཚམ་པར་འགྱུར་གྲང་ཞེས། རླུང་གིས་ཤིན་ཏུ་
བ སྐྱོད་པའི་མར་མེའི་རྩེ་མོ་ལྟར་ཕན་ཚུན་དུ་བལྟ་བས་བྲེལ་ཞིང་།
མགྲིན་པ་ཆེར་བསྲུང་བ་དང་ཆེར་བསྐུམ་པ་དང་། རོ་སྟོད་ནམ་
མཁའ་ལ་བཏེགས་ཤིང་ལྟ་བ་དང་། ས་གཞི་ལ་བསྐུས་པ་སྙམ་བྱེད་
ཅིང་ལྟ་བ་ལ་སོགས་ཏེ་རྣམ་འགྱུར་མང་པོས་འབྲོས་པར་རྩོམ་པ་་་་་
ག དོལ་བའི་སློབ་དཔོན་གྱིས་མཐོང་ནས། མཁས་པ་བདེན་པར་སྨྲ་
བས་མགུ། བླུན་པོ་ངོ་བསྟོད་བྱས་ན་མགུ། ཞེས་བྱ་བ་ཡིན་པས། འདི་
ལ་ངོ ་བ སྟོད་དང་འབྲེལ་བ འི ་ག ཏ མ་ཞིག་བྱའོ་སྙམ་ནས་སྨྲས་པ།
དུས་ལ་ལྟ་ཞིང་ཚང་ནས་དུས་སུ་འབྱུང༌། འཇིག་རྟེན་ཤེས་པས་
ཀུན་ལ་ཡིད་མ་རྟོན། །བག་དང་ལྡན་ཕྱིར་རང་སྤྱོད་ལེགས་བསྲུང་
བའི༑ །འདབ་ཆགས་མཁས་ཁྱོད་ནགས་ཀྱི་ཐིག་ལེ་ཡིན། །འོན་ཀྱང་
བདག་ལ་ནི་ཁྱོད་འཇིགས་པར་བྱ་མི་དགོས་ཏེ། འདི་ལྟར་བདག་
གིས་རྒྱུས་བསྙད་པར་བྱ་ན། བདག་ནི་གདོལ་བ་ཉི་མ་དཔལ། །བས་
མ ཐའི་གཙུག་ལག་ཁང་ན་གནས། །དེང་ནི་ཁྱོད་དང་བཟང་པོའི་
བློའི །རྩོད་པ་སྡུམ་ཕྱིར་འདིར་འོངས་སོ། །ཚིག་དེ་ཐོས་ནས་བྱ་རོག་
ཀྱང་ཅུང་ཟད་བག་ཕེབས་པར་གྱུར་ཏེ་སྨྲས་པ། གང་ན་ཡིད་ཀྱི་ཚེར་
1:42



མ་དེ་གནས་པའི། །གཙུག་ལག་ཁང་པའི་གཏམ་ལ་བདག་མི་སྤྲོ། །
འོན་ཀྱང་བདོག་ཙག་རིགས་དང་རྗེས་མཐུན་པས། །གདོལ་བ་ཞེས་
བྱའི་སྒྲ་འདི་རྣ་བར་སྙན། །བདག་ནི་འདབ་བཟང་བུམ་པའི་སྤྱི་
གཙུག་སྟེ། །ཤིང་ཐོག་བྲེ་ཡིས་གཞལ་བ་དུ་མ་དང་། །ཡལ་གའི་ལག་
པ་འབྲེལ་བའི་ཤིང་ཆེན་དང་། ་ །འཁྲི་ཤིང་མང་པོའི་ཁྱིམ་ལ་དབང་
བར་གྱུར། །དེ་ནས་དགེ་ཚུལ་བཟང་པོའི་བློ་གྲོས་ལ། །འཐབ་མོ་སྤེལ་
བའི་བློ་གྲོས་སྐྱེས་གྱུར་ནས། །ཁོ་བོ་སྒྲེན་མོ་ལག་སྟོང་འཕྱན་པ་ཡི། །
ཤེས་པའི་རྣམ་འཕྲུལ་འདི་འདྲ་འདི་དག་སྤྲུལ། །བཟང་པོའི་བློ་
མངའ་དགེ་སྤྱོད་ཞི་བ་ཡི། །བཟང་དང་ཞི་བའི་མཛད་པ་འདི་ཡིན་
ན། །ཟླ་བས་གདུངས་བསྐྱེད་སྔོན་མེད་རྒུད་པ་འདི། །ཇི་ལྟ་བུར་ན་
ཁྱོད་ཀྱིས་སེལ་བར་འགྱུར། །གདོལ་བས་སྨྲས་པ། ཡིད་ནི་ཕྱི་རོལ་ལ་
བལྟས་ནས། །གཞན་སྐྱོན་ཚོལ་ན་མཁས་པ་སྟེ། །དེ་ལྟར་ནང་ལ་
མངོན་ཕྱོགས་ནས། །བདག་ཉིད་དཔྱོད་ལ་ཞུགས་ཚེ་མིན། །ཇི་ལྟར་
ཁྱོད་ལ་སྨྲ་བའི་རྒྱུས། །གཞན་ནི་མུ་ཅོར་སྨྲར་ཤེས་ཏེ། །དེ་ཁྱོད་རང་
ཉིད་ཀྱིས་ནི་བདག །སྙན་དགུ་སྨྲ་ལ་མཁས་པར་སེམས། །དགེ་ཚུལ་
ན་རེ་ཟས་ཀྱི་དྲིན་ལན་དུ། །རྐུ་བས་གནོད་བྱེད་བྱ་རོག་མི་སྲུན་པ། །
ཁོ་ནས་ནོངས་ཟེར་ཁྱོད་ནི་འདི་ལྟ་བུར། ་ །རང་གིས་ནོངས་པའི་
གཏམ་ཙམ་ཡོད་མི་སྣང་། །བཞིན་བཟང་དེའི་ཕྱིར་ཁྱོད་ཀྱང་བློ་གཟུ་
13



པོར་གནས་ནས་བདག་ཉིད་བ སམ་པར་བྱ་སྟེ། ཁོ་བོའི་ངལ་བའང་
འབྲས་བུ་དང་བཅས་པར་བྱའོ། །ཞེས་བསྒོས་ནས་སོང་ངོ༌། །དུས་
གཞན་ཞིག་ན་སོས་ཀའི་དུས་སྟོན་ལ་བབ་པའི་ཚེ། ཤགས་ཀྱི་རྒྱལ་
ཕམ་ཉན་པའི་བྱ་རྣམས་བསྡུས་ཤིང་། བྱ་རོག་དང་དགེ་ཚུལ་གཉིས་
ཀྱང་བོས་ཏེ། གདོལ་བས་སྨྲས་པ། ཤིང་རྣམས་ལག་པ་མེ་ཏོག་ཁུར་
བུས་དུད། །བྱ་ཚོགས་རྩེ་བས་དྲེགས་པའི་ཅ་ཅོ་ཡིས། །ཕྱོགས་ཀྱི་
མཛེས་མ་སོས་ཀའི་ཆང་འཐུང་བས། །མྱོས་པའི་གླུ་ལེན་ལྟ་བུར་དུས་
འདི་དགའ། །བརྟན་གཡོ་མཐའ་དག་དཔྱིད་ཀྱི་བུ་མོ་དང་། །ལྷན་
ཅིག་ཀུན་དགའི་བདུད་རྩི་འཐུང་བ་ན། །རྩོད་པས་རང་གི་བདེ་བ་
འཇོམས་བྱེད་པའི། །ཁྱོད་ཀྱི་ལས་འདིས་དགོས་པ་ཅི་ཞིག་འཐོབ། །
གང་གིས་ཁྱེད་ཅག་ཡུན་རིང་ན་གྱུར་པའི། །འཁོན་ཆེན་དུག་དེ་
བདག་དང་ཅང་ཤེས་ཀྱི། །བྱ་བརྒྱ་འདུས་པའི་མདུན་འདིར་སྐྱུག་
ཅིག་དང་། །ཚུལ་བཞིན་ན་བ་ཡིན་མིན་གདོད་ཤེས་འགྱུར། །དེར་ཁུ་
བྱུག་དང་། འཇོལ་མོ་དང་། བྱ་རོག་ཆེན་པོ་དང་། འོལ་བ་ལ་སོགས་
པ་བྱའི་རྒན་རབས་རྒན་རབས་རྣམས་ཀྱང་གདོལ་བ་ཇི་སྐད་ཟེར་བ་
བཞིན་དབྱངས་གཅིག་ཏུ་སྨྲ་ཞིང་། ཁ་གཅིག་འཁྲི་ཤིང་རྣམས་ཀྱི་རྩེ་
མོ་ན་ཏོག་ལྟ་བུ་དང༌། གཞན་དག་ཡལ་གའི་ལག་རྩེ་ན་པི་ཝཾ་ལྟར་
འཁོད་དེ་ཅང་མི་ཟེར་བར་ཉན་ཅིང་འདུག་གོ། །དེ་ལ་བཟང་བློ་ན་



རེ༑ དོན་འདི་ལ་མང་དུ་ཅི་ཞིག་སྨྲ་སྟེ། ཁོ་བོ་གཙུག་ལག་ཁང་བར་
བསམ་གཏན་དང་ཁ་ཏོན་བྱེད་པ་ལ་མང་དུ་སྨྲ་བ་དང་། མུ་ཅོར་སྨྲ་
བ་དང་། གསང་མཐོར་སྨྲ་བས་ལན་གཅིག་མ་ཡིན་པར་ཐོ་བརྩམས་
ཤིང་༑ བརྐུ་བ་དང་། འཕྲོག་པའི་གནོད་པ་བྱེད་པའི་ཕྱིར། བུམ་པའི་
སྤྱི་གཙུག་ཁོ་ན་དུག་སྦྱོར་བར་ཟད་དེ། འདི་ཉིད་ཁོ་ན་དུག་འཐོར་
བ་དང༌། དུག་གི་ཤུགས་མི་ཟད་པ་གཏོང་བ་ཡིན་ནོ་ཟེར་རོ། །བུམ་
པའི་མགོ་ན་རེ། ཁ་ཏོན་སུས་འདོན་ལ་སུས་མི་འདོན་ཏེ། : བཀྲེས་
པའི་དཀའ་ཐུབ་བསྟན། ཉི་མ་ལ་སྦྱིན་སྲེག་བྱེད། ཟས་ཀྱི་བསམ་
གཏན་ལ་གནས། ཡུལ་ངན་ལ་ཐོག་བརྫིས་གཏོང་ཞིང༌། ཨ་ཝའི་
གསང་སྔགས་ཟློ་བ་དེ་ངའི་ཁ་ཏོན་ཡིན། རང་གི་སེམས་ལས་སུ་མ་
རུངས་པ་ལ་མི་སེམས་པས། གཞན་གྱི་ཁ་ཏོན་ཁོ་ནས་ཁོ་བོའི་ཡོན་
ཏན་གྱི་ཁྱད་པར་མ་ཐོབ་ཟེར་བའི་དགེ་ཚུལ་གཡོན་ཅན་འདིའི་སྤྱི་་
བརྟོལ་ལ་ལྟོས་དང་། ཨ་ཝ་ཝ། དེ་ལྟར་ཁོ་བོ་དཀའ་ཐུབ་ཀྱི་ནགས་སུ་
རིག་སྔགས་འདོན་པ་ལ་ལོག་པར་སྒྲུབ་ཅིང་། ད་དུང་རང་ཉིད་
བསམ་གཏན་པར་སྨྲ་བའི་གཟུ་ལུམ་ཅན་འདི་ཉིད་ཁོ་ན་སྤྱོད་པའི་་་
རྩ་བ་ཡིན་ཏེ། བདག་གིས་ནི་འཁོན་ལན་གླན་པའང་མེད་ན། རྩོད་
པ་བསླང་པ་ལྟ་ཅི་ཟེར་རོ། བཟང་བློ་ན་རེ། དུད་འགྲོའི་སྙིགས་མ། བྱ་
བརྒྱའི་གདོལ་བ། ཁྱོད་འདྲ་བ་བསྐྲད་ཀྱང་ཅི་ཞིག་ནོངས་ཏེ་བསྐྲད་
145
，



པར་འོས་པ་གནས་ནས་བཏོན་པ་ཡིན་པའི་ཕྱིར་རོ། །དེང་ཤཱཀྱའི་
སྲས་པོ་སྐལ་བཟང་རྒྱལ་རིགས་མཁས་པའི་བླ་མ། ལྷ་རྣམས་ཀྱང་
ལུང་ལེན་པར་བྱེད་པ་རྣམས་ལ་སྔོན་སུས་ཀྱང་དེ་ལྟར་ཐོ་འཚམས་་་
མ་མྱོ ང་ བྱ་ངན་ཁྱོད་འ དུས་སྔོན་ཆད་ནམ་ཡང་ཅང་ཤེས་ཀྱི་མི་ལ་
གནོད་པ་དེ་འདྲ་ཐུབ་མྱོང་པ་ཤེས་སམ། བུམ་པའི་མགོ་ན་རེ། རབ་
བྱུང་གིས་མདའ་ཐོགས་ནས་ནགས་སུ་བྱ་བ ཤོར་བའི་རབ ས་ཤིག་་་་་
ཀྱང་སྔོན་ནམ་ཡང་འཇིག་རྟེན་དུ་བྱུང་བ་ཤེས་སམ། བྱས་མི་ལ་དྲག་
ཤུལ་ཆེས་ཆེ་བ་བ སྟན་པ་དང་། དེ་ལྟར་བསྟན་ཡང་གྱོད་མེད་པའི་
ལུགས་སྲོལ་སྔོན་དུས་ནས་གནས་པ་ནི། བྱའི་རྒྱལ་པོ་ག ཤོག་བཟང་
གིས་ཀ་ཤིའི་རྒྱལ་པོ་བསད་པའི་བྱུང་བ་ཁྱོད་ཉིད་ཀྱིས་སྡེ་སྣོད་་་་་་་
འདོན་པའི་སྒྲ་ལས་ཐོས་ན། ད་ཁྱོད་རང་གི་ཚིག་ལའང་ལོག་པར་
སྒྲུབ་བམ། བཟང་བློ་ན་རེ། རབ་བྱུང་གིས་བྱ་རོག་བསྐྱེད་པ་ཙམ་དུ་
མ་ཟད་བསད་པ་ཡང་སྔོན་ཆད་བྱུང་བའི་ཚུལ་དགེ་སློང་འཆར་ཀའི་
བྱུང་བ་སྔར་བདག་ཅག་གཉིས་ཐོག་མར་རྩོད་པའི་དུས་སུ་ཁྱོད་ཉིད་
ཀྱིས་ཚུར་ལ་བསྙད་པ་མི་དྲན་ནམ། བྱ་ཡི་རྒྱལ་པོ་ག ཤོག་བཟང་ལ་
བྱ་ཡི་རྒྱལ་པོ་ཟེར་བ་དེ་བྱ་ངན་གདོལ་བ་ཐ་ཆད་ཁྱོད་དང་མི་་་་་་་
མཉམ་པའི་རྟགས་ཡིན་པས། ཁྱོད་དང་ནམ་མཁའ་ལྡིང་གཉིས་རིཊ་
ག་ལ་མཚུངས། མཚུངས་སུ་ཆུག་ཀྱང་ངས་ཁྱོད་ལ་མི་ཟས་ཀྱི་བགོ་
146



བ ཤའ་བྱས་པའི་དྲིན་ལན་དུ་སྔར་ཆོམ་རྐུན་བྱས་པས་མ་ཚིམ་པར།
ད་དུང་གཤོག་བཟང་གིས་ཀ་ཤིའི་རྒྱལ་པོ་ལ་ཇི་ལྟར་བྱས་པ་དེ་མ་་་
གྲུབ་པས་སྙིང་ནའམ། བུམ་པའི་མགོ་ན་རེ། འཆར་ཀ་དང་བྱ་རོག་
གཞན་གྱི་ཡུལ་དུ་འཕྲད་པ་དང་། ཁོ་བོ་རང་ཡུལ་ན་སྡོད་པ་གློ་བུར་
པའི་སྐྱེ་བོས་བསྐྲད་པ་གཉིས་ཀྱང་ག་ལ་མཚུངས། ཁྱོད་ཁོ་བོའི་ཡུལ་
དུ་འདུག་ནས་ས་རིན་ཟས་ཀྱིས་བཅལ་བ་ལ་དྲིན་ཅི་ཞིག་དྲན་པར་་
བྱ། ཁྱོད་ཀྱི་མ་བསྟབ་པའི་ཤ་དུམ་བདག་གིས་ཁྱེར་བ་ཡང་ཡུལ་
བདག་གིས་དཔྱ་ཁྲལ་བླངས་པ་ཡིན་པས་ཅི་ཞིག་ནོངས་པར་འགྱུར།
འོན་ཀྱང་ཁོ་བོ་རང་གི་ཡུལ་ན་ཉེས་པ་མེད་བཞིན་བསྐྲད་པས་ཁྱོད་་་
ཁོ་ན་ཤིན་ཏུ་ནོངས་ཅན་ནོ། །བཟང་བློ་ན་རེ། གླིང་འདི་ལ་འཛམ་
གླིང་མི་ཡི་ཡུལ་ཞེས་འཇིག་རྟེན་ན་ཤེས་ཀྱིས་མཐོ་རིས་གཉིས་པ་བྱ་་
ཡི་ཡུལ་ཞེས་སུ་ཡིས་ཟེར། དེའི་ཕྱིར་ཁྱོད་ནི་རྟག་ཏུ་གཞན་ཡུལ་ན་
གནས་པ་ཡིན་ན་ས་རིན་དང་དཔྱ་ཁྲལ་ཡང་ཇི་ལྟར་དབང་བར་་་་་
འགྱུར༑ .དེར་ཡང་མ་ཟད་དེ། ཁྱོད་མི་ཡུལ་ན་གནས་པ་དེ་སྲིད་དུ་
རྔོན་པ་རྣམས་ཀྱི་རི་དྭགས་དང་ཁྱིམ་བདག་རྣམས་ཀྱི་ཕྱུགས་ལྟར་་་
མིའི་ལོངས་སྤྱོད་ཁོ་ན་ཡིན་པས་བརྡུང་བ་དང་བསྐྲད་པ་ཡང་མི་་་༌་
ཉིད་དབང་ངོ༌། །བུམ་པའི་མགོ་ན་རེ། ས་གཞི་འབྱུང་པོ་འཛིན་མ་
འདི་ལ་གངས་རྩེའི་སེང་གེ་ནས་ཁུང་གི་ཕྱི་བའི་བར་གྱི་བྱོལ་སོང་་་་་
17



མང་པོ་སྤྲང་པོའི་གོས་ལ་ཤིག་ལྟར་འཁྲིགས་ནས་འདུག་སྟེ། དེ་
ཐམས་ཅད་གླིང་འདི་མི་ཡུལ་ཡིན་གྱི་བྱ་ཡུལ་མིན་ཞེས་པའི་རིགས་་་
པ་འདིས་གནས་ནས་དབྱུང་བར་ནུས་སམ། དེ་ལས་གཞན་དུ་ན་ཁོ་
བོ་གཅིག་པུ་བསྐྲད་པ་ཤིན་ཏུ་ཡུས་སོ། ཁྱོད་ན་རེ་བྱ་མིའི་ལོངས་
སྤྱོད་ཡིན་ཟེར་ཏེ། དེ་ལྟ་ཡིན་ན་ཁོ་བོས་ཤ་དུམ་ཁྱེར་བའ ང་ཕྱུག་
པོའི་སྐྱེམས་ལྷག་ཕྱུག་པོའི་ཁྱིས་འཐུང་བར་ཟད་པས་ཇི་ལྟར་ན་གྱོད་
འབྱུང་བར་འགྱུར། བཟང་བློ་ན་རེ། ཁ་སྨྱོ་བ། ལག་རྐུ་བ། ཤ་ཟ་ལྟར་
གླགས་འཚོལ་བ། ཁྱོད་གཅིག་པུ་མ་གཏོགས། གཞན་གྱིས་ཁོ་བོ་ལ་ཐོ་
མི་འཚམས་པས་དེ་དག་ག་ལ་སྐྱོད། གཞན་ཡང་ཁྱོད་ལྷག་མ་ཟ་བའི་
ཁྱི་ཡིན་ཟེར་བ་བདེན་ནམ། ཡུལ་འདིའི་ས་བདག་རྒྱལ་པོ་ཡིན་པ་
བདེན་ན་ས་སྐྱོང་གིས་ལྷག་མ་ཟ་བའི་རབས་ཤིག་སྨྱོས་དང༌། སྤྱིར་
ཡང་ས་གཞི་སྐྱོང་པ་ཞེས་བྱ་བ་བྱམས་པས་འཇིག་རྟེན་གྱི་རྫི་བོ་བྱེད་
པ་གཅིག་ཡིན་གྱི། ཕྱི་ས་ཁམ་གང་གི་དོན་དུ་ཆུང་མ་ལ་ཕྱི་ཐག་ལྟུང་
བ་ཁྱོད་འདྲ་ཞིག་ཡིན་རེ་ཀན། བུམ་པའི་མགོ་ན་རེ། ཁོ་བོས་ ཁྱོད་
དཀའ་ཐུབ་ཀྱི་ནགས་སུ་བྱམས་པ་ལ་གནས་པའི་དྲང་སྲོང་གི་སྤྱོད་་་
ཚུལ་ཅན་དུ་ཤེས་ཀྱི། འདབ་ཆགས་རང་སྐད་སྨྲ་བ་དང༌། བཀྲེས་
པས་རྒུམ་བུ་ཐུ་བ་ལ་དེ་ཙམ་དུ་ཐོ་འཚམས་པར་བརྩི་བ་མ་ཤེས་ཏེ།
བྱིའུ་ཁུག་རྟ་ཡང་རང་གི་ཚང་མལ་དུ་འ དུག་ནས་སྐད་ཅི་དགར་་་་་་
1 48



འབྱིན་ཅིང༌། ཟས་ཀྱི་ཆེད་དུ་ཕྱོགས་བཞིར་འགྲོ་ཡང་དེ་སུས་ཀྱང་
དགག་པ་མི་སྣང་ངོ༌། །ཁྱོད་ཀྱི་སྨྲ་བ་གཞན་ཡང་འབྲེལ་མེད་ཡིན་ཏེ།
འདི་ལྟར་ཁྱོད་ཀྱིས་བྱ་རྣམས་མི་ཡི་ལོངས་སྤྱོད་དུ་སྨྲ་བ་དང་། དེ་ལ་
ལོངས་སྤྱོད་དུ་བརྩིས་པའི་གཅེས་སྤྲས་མི་བྱེད་པ་གཉིས་ནང་འགལ་
བར་བརྗོད་པའི་ཕྱིར། ཁྱིའི་དཔེ་བསྟན་པ་ཡིན་གྱི་ཁོ་བོའི་ཕ་མ་
དང་། ཕུ་ནུ་འདི་སྙེད་ཅིག་ཕྱོགས་འདིར་གནའ་བོའི་དུས་ནས་ཅི་སྟེ་
ཡོད། དེ་ཙམ་ཞིག་མ་གཏོགས་སྐྱེས་པའི་ཕ་ཡུལ་ཞེས་བྱ་བ་ཡང་རྭ་
ཟིང་ངེ་བ་ཞིག་གང་ནས་བཙལ། བཟང་བློ་ན་རེ། བྱེའུ་ཁུག་རྟ་ནི་
འདབ་ཆགས་ཅང་ཤེས་ཡིན་ཏེ། རྫ་རྔ་བཞིན་དུ་རེ་འགའ་ན་སྙན་
པར་སྒྲོགས་པ་དང༌། ཁྱོད་བླུན་པོ་དུས་མི་ཤེས་པ་དུས་དང་དུས་
མིན་མེད་པར་ཀུ་ཅོ་འདོན་པ་གཉིས་ཅིའི་ཕྱིར་དཔེ་དོན་རིགས་པར་
འགྱུར༔ ཁུག་རྟ་བདག་པོ་མེད་པའི་ཟས་སྒྲུབ་པ་དང་། ཁྱོད་གཞན་
གྱིས་ཡོངས་སུ་བཟུང་བའི་རྫས་འཕྲོག་པ་གཉིས་ཀྱང་གཞན་ལ་ཐོ་་་་
བརྩམ་པར་ག་ལ་མཉམ། ཁྱོད་ཀྱིས་རང་ཉིད་ས་སྐྱོང་དུ་སྨྲས་པའི་
ཁས་བླངས་མེད་ཅེས་ཟེར་བ་དེ་ནི་ཤིན་ཏུ་ལེགས་ཏེ་ཁྱོད་འདི་ལྟར་་
ཁས་བླངས་པ་མ་བརྗེད་པར་གྱིས་ཤིག །གནོད་བྱེད་ལྷམ་ནང་གི་རྡོ་
བ་ཁྱོད་ཀྱི་ཕུ་ནུ་འདི་ན་ཡོད་པས། འདི་ཁྱོད་ཀྱི་རང་ཡུལ་དུ་ཅིའི་
ཕྱིར་འགྲུབ་སྟེ། ཁྭ་ཏ་གནོད་འཚེ་མང་། ཕ་མེས་དང་ཡང་མེས་
1 19



སོགས་ཀྱི་རིང་ལ་གཞན་དང་འགྲས་ནས་རང་ཡུལ་ནས་བཏོན་་་་་་་
པའང་ཡིན་སྲིད་པའི་ཕྱིར་ཏེ། དཔེར་ན་ད་རེས་རང་གི་ཀུན་སྤྱོད་
ཉེས་པས་ལས་ཉམས་པ་བཞིན་ནོ། །བུམ་པའི་མགོ་ན་རེ། རྟག་ཏུ་
འགྲོགས་པས་ནོངས་ན་ཅ་ཅོ་ཅན་གྱི་འབབ་ཆུ་ལའང་རྩོད་པར་གྱིས་
ཤིག །རྫས་མ་བྱིན་པ་ཁྱེར་བས་ནོངས་ན་བར་སྣང་གི་རླུང་ལའང་ཕ་
རོལ་གནོན་པ་སྟོན་ཅིག་དང་། ཀྱེ་མའོ། ཁྱོད་ལ་བྱ་དགོས་པ་མང་
ངོ་ །དེ་ལས་གཞན་དུ་ཁོ་བོ་ལ་ནི་མིང་ས་སྐྱོང་དུ་འདོགས་སམ་མི་
འདོགས་ཀྱང་བླའི། གན ས་འདི་ཁོ་བོའི་ཡུལ་ཡིན་པ་ཁྱོད་ཀྱིས་ཁས་
བླངས་ཟིན་པས་བདག ་གི ས་མང་དུ་སྨྲས་པའི་དགོས་པ་གྲུབ་ཀྱིས།
ད་ནི་ཁོ་བོ་མང་དུ་སྨྲ་བ་ལ་མི་བརྩོན་ནོ། །བཟང་བློས་སྨྲས་པ། ཁོ་
བོས་ཇི་ལྟར་ཁས་བླངས། བུམ་མགོས་སྨྲས་པ། ཁྭ་ཏ་རང་ཡུལ་ནས་
གཏོན་པའི་མཐུན་དཔེར་ཁོ་བོ་ནགས་ཚལ་འདི་ནས་བསྐྲད་པ་ཁས་་
བླངས་པས། ཇི་ལྟར་མ་བླངས་ཞེས་སྨྲས་པ་དང་། དགེ་ཚུལ་ཅང་མི་
ཟེར་རོ། དེ་ནས་གདོལ་བ་པཎྜི་ཏས། རྩོད་པའི་ཐོག་མ་བྱ་རོག་གིས་
བསླང ས་པས་བྱ་རོག་ནོངས་པ་ཆེ་ཚུལ། མི་འཚམས་པའི་འཁོན་
ལན་དགེ་ཚུལ་གྱིས་བརྩམས་པ ས་དགེ་ཚུལ་ནོངས་པ་ཆེ་ཚུལ། དེ་
གཉིས་བྱ་བའི་ངོས་ནས་ནོངས་ཚོད་འདྲ་མཉམ་ཡིན་ཡང་རྟེན་གྱི་་་་
ངོ ས ་ན ས་དགེ ་ ཚུལ་ནོ ང ས་ཆེན་ཡིན་ཚུལ་དང་ཉེ ས ་པ་ཚེ་ཚུལ།
15]



གཞན་ཡང་བྱ་རོག་བྱས་པ་མ་གཟོ་བས་ཉམས་པ་དང་། དགེ་ཚུལ་
དཀའ་ཐུབ་ཀྱི་ནགས་སུ་བརླང་སྤྱོད་བྱེད་པ་སོགས་དེ་གཉིས་ནོངས་་
པ་མཚུངས་ཚུལ་དང་། མི་མཚུངས་པའི་ཚུལ་མང་པོ་ཞིག་བསྟན་
ནས༑ ཕྱིན་ཆད་དགེ་ཚུལ་གྱིས་དུས་དང་དུས་སུ་བྱ་རོག་ལ་སྟོན་མོས་
མཆོད་པ་བྱ་བ་དང་། དེའི་ཚེ་བྱ་རོག་གིས་ཀྱང་ཚངས་པའི་མཁུར་
ཚོས་ནས་བྱུང་བའི་ཡི་གེ་ཨོཾ་ཨ་ཐཱ་ཞེས་བྱ་བ་འདིས་དགེ་ཚུལ་ལ་་་་་་
ཤིས་པ་བརྗོད་པར་བྱ་བ་སོགས་ཁྲིམས་སུ་བཅས་ནས་རྩོད་པ་ཟླུམ་་་
པའི་དགའ་སྟོན་ཡང་བྱས་སོ། །ཉི་མ་འཕྲིན་ལས་ཀྱིས་བྲིས་པ་ཡིན་ནོ། །
་.
151



གཏམ་རྒྱུད་ཐོར་བུའི་སྐོར།



ཝ་དང་སེང་གེའི་གཏམ་རྒྱུད།
སྔོན་སེང་གེ ས་ཕག་རྒོད་ཅིག་བསད་དེ་ཕྱི་བཞིན་འོང་བའི་ཝ་་་
ལྷག་མ་ཟ་བ་ཞིག་ཡོད་པ་ལ་ཕག་རོ་འདི་ཁྱེར་ཅིག་སྨྲས་པ་དང༌། ཝ་
སྟོབས་ཆུང་བས་ཁུར་ཁྱེར་བར་མ་སྤྲོ་ལ། སེང་གེ་ཁྲོས་ནས་བདག་
བ སད་ན་མི་རུང་སྙམ་ནས་སེང་གེའི་ཚིག་བ ཟློག་ཀྱང་མ་ཕོད་འདི་་་
ནི་ང་རྒྱལ་ཅན་དང་བླུན་པོ་ཡིན་པས་བསླུའོ་སྙམ་ནས་སྨྲས་པ། ཁོ་
བོ ས་ཁུར་ཁྱེར་བ་དང་སྐད་ཕྱུང་བའི་བྱ་བ་གཉིས་བྱེད་དགོས་པས།
བྱ་བ་གཉིས་དུས་ཅིག་ཅར་དུ་བྱེད་མི་ནུས་པ ས་གཅིག་ནི་ཁྱེད་ཀྱིས་
བྱ་རིགས་སོ་ཞེས་སྨྲས། སེང་གེ་ནི་བླུན་པོ་ཡིན་པས་ཝས་བསླུ་བ་
ཡང་མ་ཤེས། ང་རྒྱལ་ཅན་ཡིན་པས་སྐད་ཕྱུང་བར་ཡང་མ་འདོད་
ནས༑ འོ་ན་ཁྱོད་ཀྱིས་སྐད་ཕྱུང་དང་ཁུར་བདག་གིས་ཁུར་རོ་ཞེས་
སེང་གེས་ཁུར་ཐོགས། ཝས་སེང་གེ་དང་མཐུན་པར་བྱ་བའི་ཕྱིར་
སྐད་འབྱིན་ཏོ། །
ཕུག་རོན་ཞིག་གི་ཆོས་སྒྲ་ཐོས་པའི་གཏམ་རྒྱུད།
སྔོན་སློབ་དཔོན་དབྱིག་གཉེན་གྱིས་གཞུང་འབུམ་སྡེ་དགུ་བཅུ་་་
གོ་དགུ་ཐུགས་ལ་ལེན་པ་ན་ཉིན་མཚན་ཀུན་ཏུ་གསུང་རབ་མང་པོ་
ཁ་ཏོན་བྱེད་ཚེ། གཟིམས་ཁང་གི་གྲབ་ཞབས་སུ་ཕུག་རོན་ཞིག་ཡོད་
154



པས་ཆོས་སྒྲ་དེ་རྟག་ཏུ་གོ་ཞིང་། དེ་ཚེ་འཕོས་ནས་མཐའ་འཁོབ་ཀྱི་
རྒྱལ་པོ་ཞིག་གི་སྲས་སུ་སྐྱེས་སོ། །དེ་སྐྱེས་མ་ཐག་ཏུ་བདག་གི་བླ་མ་
གར་ཡོད་ཅེས་སྨྲས་སོ། །ཁྱོད་ཀྱི་བླ་མ་སུ་ཡིན་དྲིས་པ་ན་དབྱིག་
གཉེན་ནོ། །ཡུལ་དབུས་སུ་ཚོང་པ་འགྲོ་བ་རྣམས་ལ་དེ་འདྲའི་བླ་མ་
ཡུལ་དབུས་སུ་བཞུགས་སམ་དྲིས། དེ་རྣམས་ཀྱིས་ཡོད་དོ་ཞེས་སྨྲས།
དེ་ནས་བུ་དེ་འགྲོ་བར་འདོད་ནས་དེར་བསྐྱལ་བ་དང༌། - དེ་དབྱིག་
གཉེན་གྱི་དྲུང་དུ་སླེབ་པ་དང་བླ་མ་ཞེས་བོས་སོ། །ཁོ་བོ་ཁྱོད་ཀྱི་བླ་
མ་ཡིན་པར་མི་དྲན་ནོ། །དེས་རང་གི་སྔོན་གྱི་ཚེ་རབས་དྲན་ཏེ་སྨྲས།
དེས་དེ་རྗེས་སུ་བཟུང་སྟེ་ཀློག་ཏུ་བཅུག་པས་སློབ་དཔོན་བློ་གྲོས་་་་་་
བརྟན་པ་ཞེས་སྡེ་སྣོད་གསུམ་ལ་མཁས་པར་གྱུར་ཏོ། །
རྒྱལ་པོ་ང་ལས་ནུའི་གཏམ་རྒྱུད།
སྔོན་གྱི་དུས་སུ་འཁོར་ལོས་སྒྱུར་བའི་རྒྱལ་པོ་ང་ལས་ནུ་ཞེས་བྱ་
བ་གླིང་བཞི་དང་སུམ་ཅུ་རྩ་གསུམ་གྱི་ལྷའི་དབང་པོ་བརྒྱ་བྱིན་གྱི་ཁྲི་
ཕྱེད་མན་ཆད་ཐོབ་པའི་བསོད་ནམས་དང་དབང་ཐང་ཆེན་པོ་ཞིག་་
བྱུང་ལ། དེ་ཡང་སྔོན་སངས་རྒྱས་བསོད་སྐྱབས་ཞེས་བྱ་བ་ལ་སྲན་
རྡོག་བདུན་མཆོད་པའི་འབྲས་བུ་ཡིན་པ་དང་། ཡང་སྔོན་གྲོང་ཁྱེར་
བཟང་བྱེད་ཅེས་བྱ་བ་ན་ཁྱིམ་བདག་ལུག་ཅེས་བྱ་བ་ཤིན་ཏུ་བསོད་་
ནམས་ཆེན་པོ། མཛོད་ཁང་སྟོང་པ་ལ་མིག་གིས་བལྟས་པ་ཙམ་གྱིས་
155



གང་བར་འགྱུར་བ་དང༌། དེའི་ཆུང་མ་དང་། བུ་དང་། དེའི་མནའ་
མ་དང༌། གཡོག་པོ་དང༌། གཡོག་མོ་སྟེ་དྲུག་ཡོད་པ་དེ་དག་གིས་
བསམ་པ་ཙམ་གྱིས་འདོད་རྒུ་འགྲུབ་པ། ཟས་ཅུང་ཟད་ཙམ་རེ་དེ་
དག་གི་ལག་ཏུ་ཐོན་པ་དང་བརྒྱ་སྟོང་དུ་འཕེལ་བ་ལ་སོགས་པའི་་་་
ཤིན་ཏུ་བསོད་ནམས་ཆེན་པོ་ཅན་དྲུག་ཡོད་པ་དེ་དག་སངས་རྒྱས་་་
ཀྱི་དྲུང་དུ་ཆོས་ཐོས་ནས་ཐར་པ་ཐོབ་པ་ཡིན་ནོ། །དེ་དག་གི་ལས་ཅི་
བྱས་ནས་དེ་འདྲར་གྱུར་ན། སྔོན་ཡུལ་ཝཱ་རཱ་ཎ་སཱི་ན་རྒྱལ་པོ་ཚངས་
སྦྱིན་གྱི་དུས་སུ་ལོ་བཅུ་གཉིས་ལ་མུག་ངན་བྱུང་ལ། དེའི་ཚེ་ཁྱིམ་
བདག་ཞིག་གིས་མཛོད་ཁང་སྟོང་པ་ཐམས་ཅད་ཕྱག་མས་བསྡུས་་་་
པ ས་འབྲས་བྲེ་ཆུང་གང་ཙམ་བྱུང་བ་བཙོས་པ་ན་རང་རྒྱལ་དགེ་་་་་
སློང་ཞིག་དེར་བྱོན་པ་དང་། ཁྱིམ་བདག་དེས་བསམ་པ། ད་འབྲས་
ཅུང་ཟད་འདིའི་བགོས་སྐལ་ཙམ་དེ་ཟོས་ཀྱང་ཕན་པ་མེད་པར་འཆི་
རྒྱུ་ལས་ནི་མེད་ཐག་ཆོད་པས། རང་གི་ཟ་སྐལ་ནི་དགེ་སློང་འདི་ལ་
འབུལ་ལོ་སྙམ་ནས་ཆུང་མ་ལ་སྨྲས་སོ། །ཆུང་མས་ཀྱང་དེ་ལྟར་སྨྲས་
སོ༑ །དེ་ནས་བུ་དང་མནའ་མ་བྲན་ཕོ་མོ་དང་བཅས་པས་དེ་ལྟར་
སྨྲས་ནས་འབྲས་སྤར་གང་ཙམ་དེ་བསྡུས་ཏེ་དགེ་སློང་དེ་ལ་ཕུལ་ལོ། །
དགེ་སློང་དེ་དགྲ་བ ཅོམ་པ་ཡིན་པས་རྫུ་འཕྲུལ་བསྟན་པ་དང་དེ་་་་་
དག་ཤིན་ཏུ་དད་པ་སྐྱེས་ནས་སྨོན་ལམ་བཏབ་བོ། །བསོད་ནམས་
156



དེའི་སྟོབས་ལས་འཕྲལ་དུ་མཛོད་ཁང་སྟོང་པ་ཐམས་ཅད་གང་།
རྒྱལ་ཁབ་དེའི་མུག་ངན་གྱི་བསྐལ་པ་རྒྱུན་ཆད། - དེ་ནས་བཟུང་སྟེ་
བཟའ་ཚང་དྲུག་པོ་དེ་དག་ཚེ་རབས་གར་སྐྱེས་ཀྱང་ཕྱུག་པོ་ཤ་སྟག་་
ཏུ་སྐྱེས་ནས་སྤྲང་པོ་དང་མུ་གེའི་སྒྲ་ཙམ་ཡང་མ་མྱོང་། ་ མཐར་ཤཱཀྱ་
ཐུབ་པའི་སྐུ་དུས་དེ་ལྟར་གྱུར་པ་ ཡིན་ནོ། །དེས་ན་བསམ་པ་རྣམ་
དག་གི་མཆོད་པ་ནི་དངོས་པོ་རྒྱ་ཆུང་ཡང་དོན་རྒྱ་ཆེ་སྟེ། - .མེ་ཏོག་
ཆུང་ཡང་མཆོད་པའི་རྫས། །ཞེས་སོགས་ཟེར་བ་བཞིན་ནོ། །
ཝ་རྒད་པོ་སེར་སྣས་ཕུང་བའི་གཏམ་རྒྱུད།
གནའ་རྔོན་པ་ཞིག་གིས་གླང་པོ་ཆེ་ལ་དུག་མདའ་བརྒྱབ། གླང་
པོ་ཆེས་ཀྱང་རྔོན་པ་བསད་དེ་གཉིས་ཀ་ཤིའོ། །དེར་རྐུན་མ་ལྔ་བརྒྱ་
འོངས་ནས་གླང་པོ་ཆེའི་རོ་མཐོང་བ་དང༌། མུ་གེའི་དུས་ཡིན་པས་
ཕྱེད་ཀྱིས་གླང་པོ་ཆེའི་ཤ་བཙོས།: ཕྱེད་ཀྱིས་ཆུ་ལེན་དུ་སོང་ངོ༌། །དེ་
རྣམས་ལ་རྐུན་རྫས་ཕྲན་བུ་བགོ་རྒྱུ་ཡོད་ཅིང་ཤ་བཙོ་མི་རྣམས་ཀྱིས་
འདི་སྙམ་སྟེ། “༌།ངེད་རྣམས་ཀྱིས་ཤ:ཅི་ཐུབ་ཟོས་ཏེ་ལྷག་མ་ལ་དུག་
བཏབ་ནས་འཇོག་དང་ཆུ་ལེན་རྣམས་ཀྱིས་ཟོས་ནས་ཤི་ན་རྐུན་རྫས་
ཐམས་ཅད་རང་ཅག་ཐོབ་བོ་ཞེས་དེ་ལྟརོ་བྱས་སོ། །ཆུ་ལེན་རྣམས་
ཀྱིས་ཀྱང་དེ་ལྟར་བློ་ངན་དྲན་ཏེ། ཆུ་བརྒྱག་རེ་འཐུངོས་ནས་ལྷག་མ་
ལ་དུག་བཏབ་སྟེ་ཁུར་འོང་བས་ཕན་ཚུན་ཐམས་ཅད་ཤིའོ། །ཝ་ལྟོག་
157



རྒན་པོ་ཞིག་ཀྱང་དུས་ཀྱི་ཞགས་པས་ཁྲིད་ནས་དེར་འོང་བ་དང་རོ་་
དེ་ཐམས་ཅད་མཐོང་ནས་ཆགས་པ་ཆེན་པོ་སྐྱེས་ཏེ་བདག་ཏུ་བཟུང་
ངོ་༔ །སེར་སྣ་ཅན་གྱི་ཆོས་ལུགས་ནི་བཟང་པོ་བཞག་ན ས་ངན་པ་ལ་
སྤྱོད་པ་ཡིན་པས། ལ་རྒན་པོས་བསམས་པ་བདག་ལ་རྙེད་པ་ཆེན་པོ་
ཡོད་པ་འདི་རིམ་གྱིས་བཟའ་འོ་སྙམ་ནས། དང་པོ་གཞུ་རྒྱུད་གྱོང་པོ་
རྣམས་བཟའ་བར་བརྩམས་པས་གཞུ་མཆོག་ཁར་བཅུག་ནས་འདྲད་
ཅིང་གཞུ་རྒྱུད་ཆོད་པ་དང་གཞུའི་མཆོག་སྐན་ལ་ཕོག་ནས་ཤིའོ། །དེ་
ན་ལྷ་ཞིག་ཡོད་པས་སྨྲས་པ། བསགས་པར་ཡང་ནི་བྱ་བ་སྟེ། ། ལྷག་
པར་བསགས་པ་མི་བྱའོ། །བསགས་ལ་ཆགས་པས་ཝ་ལོང་བ། །གཞུ་
ཡིས་བསད་པར་གྱུར་ལ་ལྟོས། །ཞེས་སྨྲས་པའི་དཔེ་དེ་ཡིན།
ཁྱེའུ་ཆུང་ཞིག་གིས་སངས་རྒྱས་ལ་ས་རྡུལ་སྙིམ་ག ང་ཕུལ་བ།
སྔོན་སངས་རྒྱས་བཅོམ་ལྡན་འདས་དང་འཕགས་པ་ཀུན་་་་་་་
དགའ་བོ་གཉིས་བསོད་སྙོམས་ལ་གཤེགས་པའི་ལམ་ཁ་ན་བྱིས་པ་་་་
ཆུང་ངུ་གཉིས་ཀྱིས་ས་རྡུལ་ལས་ཁང་པ་ལྟ་བུ་རེ་བྱས་ནས་འདི་ནི་་་་
ཁང་པ་ཡིན་འདི་ནི་བང་མཛོད་འདི་ནི་རིན་པོ་ཆེ་ཞེས་རྩེད་མོ་བྱེད་
ནས་འདུག་གོ། །ཁྱེའུ་གཅིག་པོས་སངས་རྒྱས་བྱོན་པ་མཐོང་ནས་
དགའ་སྟེ། རིན་པོ་ཆེ་ཡིན་ཟེར་བའི་ས་རྡུལ་དེ་ལས་སྙིམ་པ་གང་
བླངས་ཏེ་སངས་རྒྱས་ཀྱི་དྲུང་དུ་འོངས་ཏེ་ཕུལ་བར་བརྩམས་ཚེ་ཁྱེའུ་
153



ཆུང་ཆེས་བས་མ་སླེབ་པ་དང་ཁྱེའུ་གཅིག་པོ་ལ་ཁྱོད་ས་ལ་རྒྱུར་དང་
ཁོ་བོ་ཁྱོད་ཀྱི་སྟེང་ནས་ལངས་ཏེ་སངས་རྒྱས་ཀྱི་ལྷུང་བཟེད་དུ་བླུག་་་
གོ་ཞེས་སྨྲས་པ་དང་ཁྱེའུ་གཅིག་པོས་དེ་ལྟར་བྱས། གཅིག་པོས་དེའི་
ཕྲག་པའི་སྟེང་ནས་འགྲེངས་ཏེ་ས་རྡུལ་སྙིམ་པ་གང་དེ་སངས་རྒྱས་་་
ཀྱིས་ལྟུང་བཟེད་དམའོ་བར་མཛད་ནས་བཞེས་སོ། །ས་རྡུལ་དེ་ཀུན་
དགའ་བོ་ལ་གཏད་དེ་འདི་འཇིམ་པ་གྱིས་ལ་གཙུག་ལག་ཁང་ལ་་་་་
སྐུས་ཤིག་གསུངས་ཁྱེའུ་དེ་ས་རྡུལ་སྙིམ་པ་གང་ཕུལ་བའི་བསོད་་་༌་་
ནམས་དེས་ང་མྱ་ངན་ལས་འདས་ཏེ་ལོ་བརྒྱ་ལོན་པའི་འོག་ཏུ་་་་་
འཛམ་བུའི་གླིང་གི་རྒྱལ་པོ་ཨ་ཤོ་ཀ་ཞེས་བྱ་བར་འགྱུར་རོ། །ཁྱེའུ་
གཅིག་ནི་དེའི་བློན་པོར་འགྱུར་ཏེ་འཛམ་བུའི་གླིང་དུ་མཆོད་རྟེན་་་་་
བརྒྱད་ཁྲི་བཞི་སྟོང་ཅིག་ཅར་དུ་བྱེད་པར་འགྱུར་རོ་ཞེས་ལུང་བསྟན་
པ་ཡིན་ནོ། , །འབད་རྩོལ་བྱས་པས་ཚེ་གཅིག་ལ་མ་རྙེད་པ་བསོད་
ནམས་བསགས་པས་ཉིན་གཅིག་ལ་རྙེད་པ་ཡོད་དེ།
བྲམ་ཟེ་ཕོ་མོས་དགེ་འདུན་པ་ལ་བསོད་སྙོམས་
་ ཕུལ་བའི་གཏམ་རྒྱུད།
་ སྔོན་རྒྱལ་པོའི་ཁབ་ན་བྲམ་ཟེ་ཕོ་མོ་གཉིས་ཡོད་པས་འབད་་་་
རྩོལ་ཇི་ལྟར་བྱས་ཀྱང་ལྟོ་བརྒྱུགས་ཙམ་ཡང་མེད་པའི་སྤྲང་པོ་ཁོ་ན་་
ཡིན་པས། དགེ་འདུན་ལ་བསོད་སྙོམས་ཕུལ་ན་ཕྱུག་པོར་འགྱུར་བ་
159



ཐོས་ཏེ་བཟའ་མི་གཉིས་པོས་སློང་མོ་དང་གླ་མི་བྱས་ནས་སྤྲང་ཟས་་
དང་གླ་ཟས་ཅི་ལོན་ཐམས་ཅད་ཀྱིས་དགེ་འདུན་ལ་བསོད་སྙོམས་་་་
ཕུལ་བྲམ་ཟེའི་ཆུང་མས་བསྙེན་གནས་ཀྱི་སྡོམ་པ་ཡང་བླངས་སོ། །
དེའི་ཚེ་རྒྱལ་པོ་གསལ་རྒྱལ་གྲོང་གི་ཕྱི་རོལ་དུ་ཉིན་པར་ཁམས་་་་་་་་
བསང་དུ་སོང་ནས་ཕྱིར་བྱོན་པ་ན་བཙོན་པ་ ་ཞིག་ཤིང་ལ་བཅིངས་་་
ཏེ་ ཤི་ལ་ཐུག་པ་ཞིག་གིས་རྒྱལ་པོ་ལ་ཟས་བསླངས་སོ། །རྒྱལ་པོས་
སྐུར་འོང་ངོ་ཞེས་གསུངས་ནས་རྒྱལ་པོའི་ཁབ་ཏུ་བྱོན་པ་ན་ནམ་་་་་
བྱེད་ཀྱི་བར་དུ་བརྗེད་སོང་། དེ་དུས་དྲན་ཡང་རྒྱལ་པོའི་ཁབ་ཀྱི་ ཕྱི་
རོལ་ན་ནམ་ཕྱེད་འདྲེ་གདོན་སྲིན་པོས་གང་ཡོད་པ ས་སུ་ཡང་འགྲོ ་་
མ་ཕོད། རྒྱལ་པོས། ངའི་ཡུལ་ན་བཙོན་པ་དེ་ལ་ཁ་ཟས་ཁྱེར་ནུས་
མཁན་ཡོད་ན་གསེར་སྲང་སྟོང་གླ་སྦྱིན་ནོ་ཞེས་བསྒྲགས་པ་དང་།
གཞན་སུ་ཡང་འགྲོ་མ་ཡོད། བྲམ་ཟེའི་ཆུང་མ་དེས་བསམ་པ་བདག་
གིས་དེ་རིང་བསྙེན་གནས་ཀྱི་སྡོམ་པ་ཡན་ལག་བརྒྱད་བླངས་ཡོད་་་་
པས་ལྷ་འདྲེས་གནོད་པ་ག་ལ་ནུས་མོ་འགྲོའོ་སྙམ་སྟེ། རྒྱལ་པོ་ལས་
ཟས་བླངས་ཏེ་ནམ་ཕྱེད་རྒྱལ་པོའི་ཁབ་ཀྱི་ ཕྱི་རོལ་དུ་ཚམ་ཚོམ་མེད་་
པར་སོང་ངོ༌། །ལམ་དུ་སྲིན་མོ་ཞིག་ལ་དེའི་ཉིན་པར་བུ་ལྔ་བརྒྱ་སྐྱེས་
པ་དང་འཕྲད་པ་ན་སྲིན་མོ་དེ་ལྟོགས་ཆེས་པས་བྲམ་ཟེའི་ཆུང་མ་དེ་
ཟ་ཆས་བྱས་སོ། །བྲམ་ཟེའི་ཆུང་མས་བསྙེན་གནས་ཀྱི་སྡོམ་པ་དྲན་
ཟུ 6 ]



པ་ན་སྲིན་མོས་ཤེས་ནས་སྐྲག་སྟེ་དགེ་བསྙེན་མ་ཁྱོད་ཀྱིས་ཁྱེར་བའི་
ཟས་དེ་ལས་ཅུང་ཞིག་བསླངས་སོ་ཞེས་སྨྲས་པ་དང་། དགེ་བསྙེན་
མས་ཟས་ཅུང་ཟད་བྱིན་པ་དེ་དགེ་བསྙེན་མའི་སྡོམ་པའི་ཚུལ་ཁྲིམས་
ཀྱི་བྱིན་རླབས་ཀྱིས་མང་དུ་གྱུར་ནས་སྲིན་མོ་མ་སྨད་ཐམས་ཅད་་་་་་
ཚིམ་མོ། །སྲིན་མོ་དེ་དགའ་ནས་མོ་འདུག་ས་འདི་ན་གསེར་བུམ་པ་
གང་ཡོད་པ་དེ་ཁྱེད་ལ་འབུལ་ཁྱེར་ཅིག་ཅེས་གསེར་བུམ་པ་གང་་་་་་
རྙེད་དོ། །དེ་འདྲ་བའི་ལྷ་འདྲེ་མང་པོ་ལ་ཕན་བཏགས་པས་ལྷ་འདྲེ་
རྣམས་ཀྱིས་གནོད་པ་ཕར་ཞོག་གསེར་བུམ་པ་གསུམ་བྲམ་ཟེ་མོ་དེ་་་
ལ་བྱིན་ནོ། - །བཙོན་པ་དེ་ལ་ཁ་ཟས་སྤྲད་ནས་སླར་འོངས་པ་དང་
གསལ་རྒྱལ་གྱིས་གསེར་སྲང་སྟོང་ཡང་དེ་ལ་བྱིན་པས་བྲམ་ཟེ་བཟའ་
མི་གཉིས་པོ་དེ་ཉིན་ནས་ཕྱུག་པོར་གྱུར་ལ། དེ་དགེ་འདུན་པ་ལ་
བསོད་སྙོམས་ཕུལ་བའི་བསོད་ནམས་ཡིན་པར་ཤེས་ཏེ་ལྷག་པར་་་༌་
ཡང་དགེ་འདུན་ལ་བསོད་སྙོམས་ཕུལ་བས་ཤིན་ཏུ་ཕྱུག་པོར་གྱུར།
བྲམ་ཟེ་དེ་རྒྱལ་པོ་གསལ་རྒྱལ་གྱི་བློན་པོར་གྱུར་པ་ཡིན་ནོ། །
བསྙེན་དགའ་མོས་མར་མེ་ཀོང་བུ་ ་ ་
་ ་གང་ཕུལ་བའི་གཏམ་རྒྱུད། །
སྔོན་མཉན་ཡོད་དུ་བསྙེན་དགའ་མོ་ཞེས་ཡུལ་དེར་ཞུགས་ནས་་
སྤྲོང་ཟས་ཙམ་གྱིས་འཚོ་བའི་དབུལ་མོ་ཞིག་ཡོད་པ་དེས་རྒྱལ་པོ་་་་་
161



དང་ཁྱིམ་བདག་ཕྱུག་པོ་རྣམས་ཀྱིས་སངས་རྒྱས་འཁོར་བཅས་ལ་་་་་
མཆོད་སྟོན་དང་མར་མེ་མང་པོ་ཕུལ་བ་མཐོང་ནས་བ སམས་པ།
བདག་གིས་སྔོན་ཆད་ལས་ངན་ཅི་ཞིག་བྱས་ནས་རིགས་ངན་དུ་སྐྱེས་
ད་བསོད་ནམས་ཀྱི་ཞིང་དཀོན་མཆོག་གསུམ་དང་འཕྲད་ཀྱང་་་་་་་
བསོད་ནམས་བསོག་པའི་རྒྱུ་ཟོས་མེད་དོ་སྙམ་ནས་ཡི་ཆད་བྱས། ཉི་
མ་གཅིག་ལ་སློང་སློང་བ་ལས་དོང་ཙེ་གཅིག་ཁོ་ན་རྙེད་དོ། །དོང་ཙེ་
དེས་མར་ཉུང་ཞིག་ཉོ་རྒྱུ་རྙེད་པས་དགའ་སྟེ་གཙུག་ལག་ཁང་དུ་་་་་
སོང་ནས་མར་མེ་ཀོང་བུ་གོང་བྱས་ཏེ་སངས་རྒྱས་ཀྱི་སྤྱན་སྔར་ཕུལ།
བདག་ད་ལྟ་སྤྲང་པོར་གྱུར་པས་མར་མེ་ཆུང་ངུ་འདིས་སངས་རྒྱས་་་
མཆོད་པའི་བསོད་ནམས་འདིས་མ་འོངས་པ་ན་བདག་ཤེས་རབ་ཀྱི་་
མར་མེ་དང་ལྡན་ཏེ་སེམས་ཅན་ཐམས་ཅད་ཀྱི་མུན་པའི་དྲི་མ་་་་་་
བསལ་བར་ཤོག་ཅེས་སྨོན་ལམ་བཏབ་ནས་སོང་ངོ་། །དེའི་ཚེ་མོའུ་
འགལ་གྱི་བུ་ཆེན་པོ་ཀོང་བུ་རྣམས་སྡུད་དུ་སོང་བ་ན། ་མར་མེ་ཆེན་
པོ་གཞན་ཐམས་ཅད་ནི་ཟད་ལ། བསྙེན་དགའ་མོའི་མར་མེ་ཆུང་ངུ་
གཅིག་པུ་ནི་འབར་མ་ཐག་པ་ལྟར་འབར་ཞིང་འདུག་གོ། །མོའུ་
འགལ་བུས་ཉིན་པར་མར་མེ་སྦར་བས་དོན་མེད་དེ་མཚན་མོ་སངས་
རྒྱས་ཀྱིས་ཆོས་གསུངས་སྐབས་སྦྱར་དགོས་བསམས་ནས། ཐབས་སྣ་
ཚོགས་ཀྱིས་མར་མེ་དེ་གསོད་པར་བརྩམས་ཀྱང་མ་སོད། བཅོམ་
162



ལྡན་འདས་ཀྱིས་གཟིགས་ནས་མོའུ་འགལ་བུ་ཞོག་ཅིག་མར་མེ་དེ་ནི་
ཁྱེད་ཉན་ཐོས་ཀྱིས་གསོད་མི་ཐུབ་སྟེ། མར་མེ་འདི་ནི་སེམས་ཅན་
མང་པོའི་དོན་ལ་བསམ་པ་རྒྱ་ཆེན་པོར་བསྐྱེད་པས་ཕུལ་བ་ཡིན་་་་་
གསུངས། བཅོམ་ལྡན་འདས་ཀྱིས་བསྙེན་དགའ་མོ་དེ་མ་འོངས་པ་
ན་སངས་རྒྱས་མར་མེའི་འོད་ཅེས་བྱ་བར་འགྱུར་རོ་ཞེས་ལུང་བསྟན་
ཡང་ཐོབ་པ་ཡིན་ནོ། །
རང་རྒྱལ་དགེ་སློང་ཞིག་ལ་སྤྲང་ཟས་
་ ་ ་ཕུལ་བའི་གཏམ་རྒྱུད།
སྔོན་རི་བྲག་ཞིག་ཏུ་དུས་སྟོན་བྱུང་བ་ན་ཁྱིམ་བདག་ཕྱུག་པོའི་་
ཆུང་མ་མང་པོ་རང་རང་གི་རྒྱན་གྱིས་བརྒྱན་ཏེ་རྩེད་མོ་བྱེད་པ་སྤྲང་།
མོ་ཞིག་གིས་མཐོང་ནས་རང་ཉིད་དབུལ་བས་མྱ་ངན་བྱེད་དོ། །དེ་
ན་རང་རྒྱལ་དགེ་སློང་ཞིག་བྱོན་པ་ལ་སྤྲང་མོ་དེ་དད་པ་སྐྱེས་ཏེ།
བདག་གིས་སྔོན་ཆད་འདི་འདྲ་བ་ལ་མཆོད་པ་མ་བྱས་པས་དེ་ལྟར་་་
སྤྲང་པོར་གྱུར་ན།དགེ་སློང་འདིས་བཞེས་ན་སྤྲང་ཁུག་ནང་སྤྲང་ཟས་
ཅུང་ཞིག་ཡོད་པ་དེ་རང་གིས་ཟོས་པས་ཅི་བྱ་དགེ་སློང་འདི་ལ་་་་་་
འབུལ་ལོ་སྙམ་པ་དང་། དགེ་སློང་གིས་ལྷུང་བཟེད་ཟེད་དོ། །དེས་
དགའ་བ་དང་བཅས་པས་ཕུལ་ཏེ་བདོག་ཚེ་རབས་ཀུན་ཏུ་སྡུག་་་་
བསྔལ་མི་མྱོང་བར་ཤོག་ཅིག་ཅེས་སྨོན་ལམ་བཏབ་པས་ཚེ་རབས་་་
163



མང་པོ་ལ་ཕྱུག་པོ་ཤ་སྟག་ཏུ་སྐྱེས། མཐར་སངས་རྒྱས་ཤཱཀྱ་ཐུབ་པའི་
དུས་སུ་བྲམ་ཟེ་ཕྱུག་པོ་ཞིག་གི་ཆུང་མ་ལ་སྐྱེས་ཏེ་ལས་ངན་ཐམས་་་་
ཅད་ཟད་འཕགས་པ་འཆར་ཀས་ཆོས་བསྟན་པས་ཐར་པ་ཐོབ་པ་་་་
ཡིན་ནོ། །ཡུལ་ཁྱད་པར་ཅན་ལ་ཕུལ་བ་ནི་དངོས་པོ་ཆུང་ཡང་
འབྲས་བུ་ཆེ་བ་ཡིན་ཏེ།
དྲང་སྲོང་ལྔ་བརྒྱ་ལ་ཤིང་ལྗོན་པ་ཞིག་གིས་
ཆུ་བསྩལ་བའི་གཏམ་རྒྱུད།
ཡང་དྲང་སྲོང་ལྔ་བརྒྱ་ཙམ་ལྷོ་ལམ་ནས་ཡུལ་དབུས་སུ་འོང་་་་་་
བའི་ལམ་དུ་ཆུ་མ་རྙེད་པས་སྐོམ་གྱིས་གདུང་བ་དང༌། ཤིང་ལྗོན་པ་
ཞིག་གི་དྲུང་དུ་སླེབ ས་བདག་ཅག་ལ་ཆུ་སྩོལ་ཞེས་ཤིང་གི་ལྷ་ལ་་་་་་
གསོལ་བ་བཏབ་པས། ཤིང་དེ་ལས་ལག་པ་རིན་པོ་ཆེའི་རྒྱུན་གྱིས་
བ རྒྱན་པའི་ལྷ་ཞིག་གིས་གསེར་གྱི་རིལ་བ་ཐོགས་ཏེ་བྱུང་བས་དྲང་་་
སྲོང་ཐམས་ཅད་ཆུ་ཡན་ལག་བརྒྱད་དང་ལྡན་པས་ཚིམ་པར་བྱས་་་་
ན ས་ཤིང་དེར་ཐིམ་མོ། །དེ་དག་གིས་ཁྱོད་སུ་ཞིག་ཡིན་ལས་ཅི་ཞིག་
གིས་འདིར་སྐྱེས་ཞེས་དྲིས་སོ། ། ཁྱེད་འཛམ་བུ་གླིང་པའི་མི་རྣམས་
ཡིད་ཆེས་དཀའ་བས་མི་སྨྲའོ་ཞེས་ཤིང་དེ་ལས་སྒྲ་བྱུང་ངོ༌། །ངེད་
ཅག་གིས་ཁྱེད་མངོན་སུམ་དུ་མཐོང་ན་ཇི་ལྟར་ཡིད་མི་ཆེས་ཤོད་་་་
ཅིག །འོ་ན་ཉོན་ཅིག །ཁོ་བོ་མཉན་ཡོད་དུ་རྫ་མཁན་དུ་སྐྱེས་པའི་ཚེ་
16 1



ཡུལ་སོ་སོ་ནས་སློང་མོ་བ་རྣམས་འོངས་ནས་མགོན་མེད་ཟས་སྦྱིན་་་
གྱི་ཁྱིམ་གང་ཡིན་དྲིས་པ་ན། ཁོ་བོས་ལག་པ་གཡས་པ་བརྐྱངས་ཏེ་
བསྟན་ཅིང་དེ་དག་གིས་རྙེད་པ་ཐོབ་པ་ལ་དགའ་བ་སྐྱེས་པའི་ལས་
དེས་ཁོ་བོ་རྒྱལ་ཆེན་རིས་ཀྱི་ལྷར་སྐྱེས་ཏེ་ཤིང་འདི་ལ་གནས་ནས་་་་
ལམ་གྱིས་དུབ་པ་རྣམས་ལ་ཆུ་སྦྱིན་པ་དང་། ཁོ་བོའི་ལག་པ་འདི་
ལྟར་གྱུར་པ་ཡིན་ནོ་ཟེར། དྲང་སྲོང་རྣམས་ཀྱིས་ཤེས་པ་བརྗོད་ནས་
སོང་ངོ༌། ། །
བུ་མོ་མི་སྡུག་པ་ཞིག་ལྷའི་བུ་མོ་ལྟ་བུར་གྱུར་པ།
ཡང་ཁྱིམ་བདག་ཕོ་མོ་གཉིས་ལ་བུ་མོ་མི་སྡུག་པ་ལུས་ཐམས་་་་་
ཅད་རྨ་ཡི་རང་བཞིན་ཅན་ཞིག་སྐྱེས་པ་དང་ལྐོག་ནས་གསོས་ཏེ་་་་
ཆེན་པོར་གྱུར་པ་ན་ཁྱིམ་ནས་ཕུད་དོ། །དེ་གཞན་ཞིག་ཏུ་སོང་ནས་
མྱ་ངན་བྱེད་ཅིང་འདུག་པ་ཀུན་དགའ་བོས་མཐོང་སྟེ་ཅིའི་ཕྱིར་མྱ་་་
ངན་བྱེད་ཅེས་དྲིས་སོ། །དེས་རྒྱས་པར་སྨྲས། ཀུན་དགའ་བོས་དེ་ལ་
དྲི་བཟང་ཞིག་བྱིན་ནས་ཁྱོད་ཀྱིས་དྲི་བཟང་འདི་དེ་བཞིན་གཤེགས་
པའི་རིང་བསྲེལ་གྱི་མཆོད་རྟེན་ལ་བྱུགས་དང་ཁྱོད་ཀྱི་མཛེ་ནད་སེལ་
ཞིང་སྒྲིབ་པ་འདག་གོ་གསུངས། བུ་མོ་དེས་དེ་ལྟར་བྱས་པས་ལུས་ཀྱི་
ནད་དང་མི་སྡུག་པའི་མཚན་ངོན་ཐམས་ཅད་མེད་པར་གྱུར་ནས་་་
ལྷའི་བུ་མོ་ལྟ་བུར་གྱུར་པ་ཡིན་ནོ། །
165



རྔ་བྲན་ཕོ་མོའི་གཏམ་རྒྱུད།
སྔོན་ཡུལ་ཝཱ་རཱ་ཎ་སཱིར་རྒྱལ་པོ་ཚངས་སྦྱིན་གྱི་རྨི་ལམ་ན་རང་་་་
གི་རྒྱུ་མས་གྲོང་ཁྱེར་དཀྲི་བར་རྨིས་པ་བློན་པོ་བྲམ་ཟེ་ཞིག་ཡོད་པ་་་་
ལ་སྨྲས་སོ། །རྨི་ལམ་དེ་བཟང་མོད། བྲམ་ཟེས་ཁོ་རང་གི་སློབ་མ།
ཁྱེའུ་ལྔ་བརྒྱ་ཡོད་པས་དེ་ལ་བཟའ་བ་བ སྒྲུབ་པའི་ཆེད་དུ་བསམས་་་
ནས་ སྐུ་རིམ་ལ་བ་གླང་མང་པོ་བསད་ནས་མཆོད་སྦྱིན་མ་བྱས་ན་
རྒྱལ་པོའི་རྨི་ལམ་དེ་ངན་ནོ་ཞེས་སྨྲས་སོ། །བ་གླང་མང་པོ་བསྡུས་ཏེ་
དེ་དག་ངུར་སྒྲ་བྱས་པས་རྒྱལ་པོར་སྙིང་རྗེ་སྐྱེས་ཏེ་འདི་ཐམས་ཅད་་
མ་གསོད་གསུངས བློན་པོས་ལགས་སོ་ཞུས། དེའི་ཚེ་ཁྱུ་དེར་རྔ་བྲན་
ཞིག་རོ་བྲན་མོ་ལ་རྒྱབ་མཆོང་བྱེད་པ་མཐོང་ནས་འདི་གཉིས་གསོད་
པར་བྱའོ་ཞེས་སྨྲས་སོ། བྲམ་ཟེའི་ཁྱེའུ་རྣམས་ཀྱིས་ཀྱང་འདི་གཉིས་
གསོད་རྒྱུ་རེད་ཅེས་ལག་པ་བརྐྱངས་ནས་བསྟན་པས་དེ་གཉིས་་་་་་་་
བ ཤས་སོ། །དུད་འགྲོ་ཡིན་ཡང་སེམས་ཀྱིས་ཤེས་པས་བདག་ཅག་
གཉིས་ཉེས་པ་མེད་བཞིན་དུ་གསོད་པ་ནི་བློན་པོ་འདི་དང་ཁྱེའུ་ལྔ་
བརྒྱ་པོ་འ དི་དག་ཡིན་པས་བདག་ཅག་གང་དང་གང་དུ་སྐྱེས་པ་དེ་་
དང་དེར་བློན་པོ་འདི་གསོད་པ་དང་ཁྱེའུ་འདི་དག་གི་རྐང་ལག་་་་་
ཐམས་ཅད་གཅོད་པར་གྱུར་ཅིག་ཅེས་སྨོན་ལམ་ལོག་པར་བཏབ་པ་
ཡིན་ནོ། །དེའི་དུས་ཀྱི་རྒྱལ་པོ་དེ་ནི་གསལ་རྒྱལ་འདི་ཡིན་ནོ། །བློན་
1 5



པོ་དེ་ནི་དགྲ་བཅོམ་འཆར་ཀ་འདི་ཡིན་ནོ། །ཁྱེའུ་ལྔ་བརྒྱ་པོ་ནི་རྐུན་
མ་ལྔ་བརྒྱ་འདི་ཡིན་ནོ། རྔ་བྲན་དང་རྔ་བྲན་མོ་ནི་བྲམ་ཟེའི་བུ་མོ་
དང་རྐུན་མའི་དཔོན་པོ་འདི་ཡིན་ནོ། །དེས་ན་འབྲས་བུ་འདི་མྱོང་
བ་དང་དགྲ་བཅོམ་འཆར་ཀའི་ལས་ཀྱི་ལྷག་མ་ད་རེས་ཟད་པ་ཡིན་་
གསུང ས་སོ། །ཉེས་མེད་ཀྱི་དུད་འགྲོ་བསད་པ་ལ་ཁ་ལག་འབྲེལ་ཚད་
ལ་དེ་འདྲ་སྨིན་པ་ཡིན་ནོ། །
ཝ་མོ་ཞིག་ཚོས་སྣོད་དུ་ལྷུང་བའི་གཏམ་རྒྱུད།
སྔོན་ཡུལ་མ་ག་དྷ་ན་ཚོས་མཁན་ཀོའུ་རི་མ་ཞེས་གྲོང་མ ཐར་ལོ་
མའི་སྤྱིལ་བུ་ན་འ དུག་སྟེ་ཚོས་བྱེད་པ་ན། ངུར་སྨྲིག་གི་ཚོས་བླུགས་
པའི་སྣོད་ཁ་ཤིང་ལོས་བཅད་ནས་མོ་མེ་ཏོག་ཐུ་བར་སོང་ཤུལ། ལ་
མོ་ཞིག་དེར་འོང་ནས་ཚོས་སྣོད་སྟེང་སོང་བ ས་རྡིབ་ཏེ་ནང་དུ་ལྷུང་་
ནས་ལུས་ཚོས་ཀྱིས་བསྒྱུར་ཏེ་དུར་ཁྲོད་ཅིག་ཏུ་སོང་བ་ན་སྤྱང་ཀི ་་་་
དང་ཕྲད་དེ་ཆེ་ཞེ་མཆོག་ཏུ་གྱུར་པ ་ཁྱེད་སུ་ཡིན་ཞེས་དྲིས་སོ། །ཝ་
མོས་རང་གི་སྤུ་མདོག་དེས་ང་རྒྱལ་ཏེ་མོ་ནི་ལྷ་ཡི་ཡུལ་གྱི་རི་དྭགས་་་
ཤ་ར་ཎ་ཡིན་ནོ་ཞེས་རྫུན་སྨྲས་སོ། །རྨོངས་པ་རྣམས་ནི་གྲགས་པ་
ཙམ་གྱིས་རྗེས་སུ་འབྲས་ཏེ་རྫུན་གྱིས་བསླུ་བ་ཡིན་པས་སྤྱང་ཀིས་་་་་
གཅན་གཟན་ཐམས་ཅད་ལ་དེའི་བསྔགས་པ་བརྗོད་པས་ཐམས་་་་་
ཅད་ཀྱིས་བདེན་པར་བཟུང་ནས་གཅན་གཟན་ཐམས་ཅད་ཝ་མོའི་
1



འཁོར་དུ་གྱུར་ཏོ། །ཝ་མོ་དེའི་མ་ཡོད་པས་ཤེས་ནས་སྨྲས་པ། ཀྱེ་བུ་
མོ་ཚད་མའི་ཆུ་ལ་ཁྲུས་བྱས་ནས། །དམན་པའི་ས་ལ་གནས་ན་བདེ། །
རྒྱུད་ངོན་ལྤགས་པས་ང་རྒྱལ་བ། །ཡུན་དུ་འགྲོགས་ན་ཕུང་བར་
ངེས༑ །ཞེས་བསྒོས་ཀྱང་མོས་མ་ཉན་ཏོ། ཝ་མོ་དེ་སེང་གེས་བ ཀུར་སྟི་
བྱས་ཏེ་རྒྱབ་ཏུ་ཁུར་ནས་སོང་བ་དང་མོས་སྐད་བཏང་ངོ༌། །སེང་
གེས་ཝ་ཡིན་པར་ཤེས་ཏེ་དམན་པ་འདི་བདག་གིས་ཁུར་རོ་སྙམ་་་་
ནས་སྐད་ཆེན་པོ་བསྒྲགས་པས། མོ་བརྒྱལ་ནས་ས་ལ་ལྷུང་བ་དང་
གཅན་གཟན་ཐམས་ཅད་ཀྱིས་འདིས་བདག་ཅག་བསླུས་སོ་ཞེས་་་་་
སྨྲས་ཏེ་ལ་མོའི་སྤུ་ཐམས་ཅད་བ ཏོགས་ཏེ་སྡུག་བསྔལ་བར་བྱས་སོ། །
ལྷ་ཞིག་གིས་སྨྲས་པ། སེམས་ཀྱི་སྟོབས་ཀྱིས་མི་འགྲོ་ཞིང་། །ལྤགས་
པས་ང་རྒྱལ་འགྲོ་བྱེད་པ། །རྒྱུན་དུ་བདེ་བར་མ་གྱུར་ཏེ། །སྤུ་དང་
བྲལ་བས་ཝ་རྫུན་ཕུང་། ཞེས་སོགས་སྨྲས་སོ། །ཆགས་སྡང་ལ་ཞེན་
ན ས་རྫུན་སྨྲ་བ་རྣམས་ནི་དེ་ལྟར་འགྱུར་རོ། ། །
བ་གླང་གི་ཕྲུག་གུ་དང་སེང་གེའི་ཕྲུག་གུའི་གཏམ་རྒྱུད།
སྔོན་སེང་གེས་བ་གླང་མོ་ཞིག་བསད་ནས་དེའི་ཕྲུག་གུ་དེ་རང་་
གི་ཕྲུག་གུ་དང་མཉམ་དུ་གསོས་ནས་ཆེན་པོར་གྱུར། སེང་གེ་མོ་ཤི་
ཁ ར ་ཁ་ཆེམས་བཞག་སྟེ་ཁྱེད་གཉིས་ངའི་ནུ་མ་གཅིག་ལ་ནུ་བའི་་་་་
སྤུན་ཡིན་ལ། འཇིག་རྟེན་འདི་ན་ཕྲ་མ་ཅན་མང་བར་སྤྱོད་པས། ང་
168



ཤི་བའི་འོག་ཏུ་སུ་ལའང་མཉན་པར་མ་བྱེད་ཅིག །ཅེས་སྨྲས་ནས་
ཤིའོ༑ །སེང་གེ་ལ་རྗེས་སུ་འོངས་ནས་ལྷག་མ་ཟ་བའི་ཝ་རྒན་པོ་ཞིག་
ཡོད་དོ། །སེང་གེ་དེས་རི་དྭགས་བསད་ནས་ཟ་བ་ན་གྲོགས་པོ་དྲན་
པ་དང་མྱུར་དུ་ཚང་ནང་དུ་འགྲོ་བ་ཡིན་པས། ཝས་ལྷག་མ་ཟ་རྒྱུ་མ་
རག་པ་དང་ཚིག་པ་ཟོས་ཏེ་ཁོ་བོས་ལྷག་མ་ཟ་རྒྱུ་མི་རག་པ་ནི་ཁྱུ་་་་
མཆོག་དེ་ལས་འབྱུང་གི། །འདི་གཉིས་དབྱེ་བར་བྱའོ་སྙམ་ནས། ཁྱུ་
མཆོག་གི་དྲུང་དུ་རྣ་བ་ཕབ་ནས་ཉལ་བ་དང་ཁྱུ་མཆོག་གིས་སྨྲས་པ་
ཞང་པོ་ཁྱོད་རླུང་ཚ་བས་ནའམ། བདག་གི་ལུས་མི་ན་སེམས་ནའོ་
ཞེས་སྨྲས། ཅི་ཞེས་དྲིས་པ་ན་སེང་གེས་ནི་ཁྱུ་མཆོག་གསོད་པར་བྱ་
ཞེས་ཟེར་རོ། །ངེད་གཉིས་ལ་མས་ཁ་ཆེམས་ཡོད་པས་ག་ལ་བདེན་
ཁྱོད་ཀྱིས་དེ་སྐད་མ་ཟེར་ཅིག །ཝས་སྨྲས་པ་འོ་ན་བདེན་པར་མི་
འཛིན་ན་དེ་རེད། ཅེས་སྨྲས་ནས། སེང་གེའི་དྲུང་དུ་སོང་ནས་ཡང་
དེ་ལྟར་སྨྲས་སོ། །སེང་གེས་ཀྱང་ཁྱུ་མཆོག་གིས་སྨྲས་པ་ལྟར་སྨྲས་
ཀྱང་༑ གཉིས་ཀས་དོགས་པ་ཟོས་ཏེ་ཚང་དུ་འོངས་པ་ན་གཅིག་གིས་
གཅིག་ལ་རྟོག་པའི་ཚེ། སྔོན་དེ་གཉིས་རྒྱུན་པར་ཚང་དུ་འདུས་པའི་
ཚེ་རྭ་བདར་བ་དང་རལ་བསིགས་པ་སོགས་བྱེད་པ་ཡིན་ཡང་། སྔོན་
ནི་མ་བརྟགས་པ་ཡིན་ལ་དེ་དུས་དེ་ལྟར་བྱེད་པ་བརྟགས་པས་ཝས་་་
སྨྲས་པ་ནི་བདེན་ནོ་སྙམ་ནས། ཁྱུ་མཆོག་གིས་སེང་གེའི་ལྟོ་དྲལ།
169



སེང་གེས་ཁྱུ་མཆོག་བསད་དེ་གཉིས་ཀ་ཤིའོ། །ལྷས་སྨྲས་པ། སྡིག་
ཅན་གྲོགས་ལ་བརྟེན་པ་ཡི། །མིས་ནི་བཟང་པོ་མཐོང་མི་འགྱུར། །
སེང་གེ་ཁྱུ་མཆོག་མཛའ་བ་ལ། །ཝ་ཡིས་ཐ་དད་ཕྱེས་ལ་ལྟོས། །ཞེས་
ཚོ ༑ །
སྟག་ཕྲུག་དཔུང་བཟང་དང་སེང་ཕྲུག་
མཆེ་བཟང་གི་གཏམ་རྒྱུད།
སྔོན་ཡང་སྟག་ཕྲུག་དཔུང་བཟང་ཞེས་བྱ་བ་དང་། སེང་ཕྲུག་
མཆེ་བཟང་ཞེས་བྱ་བ་གཉིས་མཛའ་བཤེས་སུ་གྱུར་ནས་ཡོད་པ་ལ་་་
ཝ་རྒན་པོ་ཞིག་གིས་གོང་དུ་བ ཤད་པ་ལྟར་ཕྲ་མ་བྱས་སོ། །དེ་གཉིས་
བློ་བརྟན་པ་ཡིན་པ ས་གྱ་ཚོམས་མ་བྱས་པར་བརྟགས་པའི་ཚེ་ཝས་་་
ཕྲ་མ་ཡིན་པར་ཤེས་ནས། སེང་གེའི་སྤུར་ལྕག་གིས་ཝ་བསད་དོ། །
ལྷས་སྨྲས་པ། ཝ་སྐྱེས་གྲོང་པ་རྫུན་ཏུ་སྨྲ་བྱེད་པ། །མཛའ་བཤེས་
འབྱེད་པར་བྱེད་པས་སྐྱེངས་ཏ་རེ། །ཕྲ་མ་སྨྲ་བ་དེ་ནི་བསད་གྱུར་
ནས༑ །བདེ་བས་མཛའ་བཤེས་དགའ་བར་བྱེད་ལ་ལྟོས། །ཞེས་སོ། །དེ་
འདྲའི་ཉེས་དམིགས་ལ་བསམས་ཏེ་ཕྲ་མ་སྤངས་ན། ཚེ་རབས་ཀུན་
ཏུ་གྲོགས་བཟང་པོ་དང་འཕྲད། བློ་བརྟན་ཞིང་སུས་ཀྱང་ཕྱེ་མི་ཐུབ་
པ་སོགས་སྔ་མའི་ཉེས་དམིགས་ཀྱི་བཟློག་ཕྱོགས་རྣམས་ཐོབ་པ་ཡིན་
ནོ༑ །མདོ་ལས། གྲོགས་པོ་རྟག་པར་འབྱེད་བྱེད་པ། །ཕྲ་མའི་ཚིག་
1
(!



རྣམས་རབ་སྤོང་ཞིང་། །གང་དག་འདུམས་པར་རབ་དགའ་བ། །སྐྱེ་
བོ་དེ་དག་མཐོ་རིས་འགྲོ། །ཞེས་གསུངས་སོ། །
ཤ་རིའི་བུས་གླང་རྒན་ཞིག་འདམ་ནས་
བླངས་བའི་གཏམ་རྒྱུད།
ཡང་དགེ་ཚུལ་སློང་རྒས་པ་སོགས་ལ་བརྙས་བཅོས་ཀྱིས་ངན་་་་
འདོགས་མི་རུང་སྟེ་ཡུལ་མཉན་ཡོད་ཀྱི་ཕྱོགས་ཤིག་ན་གླང་རྒན་ཡན་
པ་ཞིག་ཡོད་པ་ཆུ་འཐུང་འགྲོ་སར་འདམ་དུ་ཟུག་གོ། - །འཕགས་པ་
ཤ་རིའི་བུས་གཟིགས་ཏེ་གླང་རྒན་འདམ་ནས་བླངས། ཕྱག་གིས་
འདམ་བགས་ཐམས་ཅད་ཕྱིས་ཏེ་ཆོས་ཚིག་གསུམ་བསྒྲགས་ནས་་་་
སོང་བ་དང་། གླང་རྒན་ཤ་རིའི་བུ་ལ་སེམས་དད་བཞིན་ཤི་འཕོས་
ཏེ་མཉན་ཡོད་དུ་བྲམ་ཟེ་ཞིག་གི་བུར་སྐྱེས་སོ། །དེ་ཡང་ལས་ཀྱི་
དབང་གིས་བ་ལང་གི་ཤ་ཚུགས་ཅན་མིད་པ་གཉིས་ཡོད་པ་ནས་་་་་
སྐྱུགས་བལྡད་བྱེད་པ་ཞིག་ཡིན། ཕྱིས་རབ་ཏུ་བྱུང་ནས་དགྲ་བཅོམ་
པ་ཐོབ་སྟེ་གནས་བརྟན་བ་ལང་བདག་ཅེས་བྱ་བ་ཡིན་ནོ། །དེ་ཡང་
སྔོན་སངས་རྒྱས་འོད་སྲུང་གི་དུས་སུ་སྡེ་སྣོད་གསུམ་ལ་མཁས་པའི་་་
རབ་ཏུ་བྱུང་བ་ཞིག་ཡིན་ཡང༌། དགེ་སློང་བགྲེས་པོ་ཞིག་གིས་དལ་
བུ་དལ་བུས་ཟན་གསོལ་བ་ན། ཁྱོད་ནི་གླང་རྒན་བཞིན་ཏུ་ཁ་ལྡད་
དོ༑ །ཞེས་སྨྲས་སོ། །ཕྱིས་སུ། དགེ་སློང་བགྲེས་པོ་དེ་ཡོན་ཏན་ཐོབ་པ་
171



ཞིག་ཡིན་པར་ཤེས་ཏེ་འགྱོད་བཤགས་བྱས་པས་རྣམ་སྨིན་དམྱལ་བ་
མ་མྱོང་ཡང༌། རྒྱུ་མཐུན་གྱི་འབྲས་བུ་བ་གླང་གི་སྐྱེ་བ་ལྔ་བརྒྱ་བླངས་
ཏེ༑ ད་ལྟ་སྲིད་པ་ཐ་མའི་དུས་སུའང་གླང་རྒན་གྱི་ཤ་ཚུགས་ཅན་དུ་
གྱུར་པ་ཡིན་གསུངས་སོ། །
སྦྲུལ་དང་དགེ་སློང་གི་གཏམ་རྒྱུད།
སྔོན་སྟོན་པ་ཐུགས་རྗེ་ཅན་གྱི་དུས་སུ་དགེ་སློང་གཉིས་དང་པོ་་
ཆོས་རྩོད་བྱས་མཐར་ཚིག་ངན་གྱི་ཤག་འདེབས་རེས་བྱས། །གཞོན་
པ་དེས་རྒན་པོ་དེ་ལ་ཚིག་རྩུབ་མོ་མང་དུ་སྨྲས་ཁོན་ཞེ་ལ་བཟུང་་་་་
ཁྲོས་བཞིན་རང་གི་གནས་ཁང་དུ་ཞུགས་ནས་སྒོ་བཅད་དེ་བསྡད་་་
པས་ཤི་ནས་གནས་ཁང་དེར་སྦྲུལ་གདུག་པ་ཅན་དུ་སྐྱེས་སོ། །བཅོམ་
ལྡན་འདས་ཀྱིས་ཀུན་དགའ་བོ་ཁྱོད་སོང་ལ་སྦྲུལ་དེ་ལ་བཅོམ་ལྡན་་་
འདས་ཀྱིས་ནད་མེད་ཅིག་ཁྱོད་ངའི་བསྟན་པ་ལ་རབ་ཏུ་བྱུང་ནས་་་
ཐར་པ་ཐོབ་པར་འགྱུར་པ་ལས། ད་ཁྱོད་ཁོང་ཁྲོའི་དབང་གིས་སྦྲུལ་
གདུ ག་པ ར་སྐྱེས་ཀྱི། ཁྱོད་ཀྱི་འཁོན་ཡ་དགེ་སློང་འདི་ལ་བཟོད་
གསོལ་གྱིས་ཤིག །ད་དུང་ཁྲོ་བ་མ་བ ཏང་ན་ཁྱོད་དམྱལ་བའི་གནས་
སུའང་སྐྱེ་བར་འགྱུར་རོ་ཞེས་སྒོས་ཤིག་གསུངས། ཀུན་དགའ་བོས་
དགེ་སློང་དེ་ཁྲིད་ནས་དེའི་སྒོ་ལ་བརྡུངས་ཏེ་སྟོན་པའི་བ ཀའ་ཕྲིན་་་
དེ་སྨྲས་ཀྱང་སྦྲུལ་དེ་ཁྲོས་པའི་དུ ག་བཏང་ནས་ཕྱིར་འོང་དུ་མ་་་
Y 73



བཏུབ་བོ། །ཡང་མོའུ་འགལ་གྱི་བུས་ཀྱང་དེ་ལྟར་སྟོན་པའི་བཀའ་
ཡིས་བསྒོས་པ་ལས། སྦྲུལ་དེས་སྒོ་ལྕགས་ཀྱི་བུ་ག་ནས་མགོ་ཉུག་ཙམ་
བྱས་ཏེ་ནང་དུ་ཞུགས་ནས་ཁས་མ་ཉན་ཏོ། །དེའི་སྐབས་སུ་མཉན་
ཡོད་དུ་དགེ་སློང་ཞིག་ཁོང་ཁྲོའི་དབང་གིས་སྦྲུལ་གདུག་པར་སྐྱེས་སོ་
ཞེས་ཀུན་ལ་གྲགས་པས་སྐྱེ་བོ་མང་པོ་དེར་ལྟད་མོའི་ཕྱིར་འདུས་སོ། །
དེ་ནས་སྟོན་པ་འཁོར་བཅས་ཀྱང་དེར་བྱོན་ནས་སྦྲུལ་དེ་ལ་སྟོན་་་་་་
པའི་བཀས་བསྐུལ་ལོ། །དེས་སྟོན་པའི་བཀའ་མ་བཟོད་ནས་མྱུར་དུ་ .
ཕྱིར་བྱུང་ངོ་།སྟོན་པས་དེ་ཁྲིད་དེ་རྒྱལ་བྱེད་ཚལ་གྱི་སྒོར་བྱོན་ནས་
བཞུགས༑ སྦྲུལ་དེ་ཡང་སྐྱེ་བོ་མང་པོ་ལ་སྐྲག་ནས་སྟོན་པའི་དྲུང་དུ་
ལུས་བསྐྱིལ་ཏེ་འདུག་གོ། །སྟོན་པས་དགེ་སློང་དེ་དང་སྦྲུལ་གཉིས་
མཉམ་དུ་བཞག་ནས་གསུངས་པ། ཁྱོད་སྔར་ཁོང་ཁྲོའི་ཚིག་རྩུབ་
དུག་ལྟ་བུའི་ལས་ཀྱིས་སྦྲུལ་གདུག་པ་འདིར་སྐྱེས། ད་ཡང་གཞན་ལ་
དུག་མདའ་འཕེན་པའི་ལས་བྱས་ན་ཁྱོད་ཀྱི་སྐྱེ་བ་ནི་ཅི་འདྲ་བར་་་་་
འགྱུར་ཞེས་སོགས་ཉེས་དམིགས་མང་དུ་གསུངས་པ་དང་། . སྦྲུལ་
དེས་ཁོ་རང་སྐྱེ་བ་ངན་པ་བླངས་པ་ད་གཟོད་ཤེས་ནས་ངུའོ།. །ཁྱོད་
རྒྱུ་ལས་ངན་བྱེད་པའི་དུས་སུ་དུ་དགོས་པ་ལས་ད་འབྲས་བུ་ངན་པ་
དུད་འགྲོར་སྐྱེས་ཚར་བ་ལ་ངུས་པས་ཅི་ཕན། དགེ་སློང་འདི་ལ་
བཟོད་པར་གསོལ་ཅིག །དགེ་སློང་ཁྱོད་ཀྱིས་ཀྱང་སྦྲུལ་འདི་ལ་སྔོན་
173



གྱི་དགེ་སློང་རྩོད་ཡ་དེ་ཡིན་པར་སྒོམས་ལ་ཐེ་ཚོམ་མེད་པར་ཐོད་པ་
གཏུགས་ཤིག་གསུངས། དགེ་སློང་དེས་སྦྲུལ་དེ་ལ་ག ཏུགས་པ་དང་།
སྦྲུལ་དེས་ཀྱང་དགེས་སློང་གི་མགོ་ལ་ག ཏུགས་སོ། །དེ་ན་ཚོགས་པའི་
སྐྱེ་བོ་ཐམས་ཅད་ཡ་མཚན་ནས་རྒྱུ་འབྲས་ལ་ཡིད་ཆེས་སྟོན་པ་ལ་་་་་
ལྷག་པར་དད་དོ། །སྟོན་པས་ཀྱང་དེ་ལ་བརྟེན་ནས་ཆོས་གསུངས་
པས་སྐྱེ་བོ་མང་པོས་ཡོན་ཏན་ཐོབ་བོ། །སྦྲུལ་དེ་ཡང་སྟོན་པ་ལ་དད་
བཞིན་དུ་ཤི་ནས་སུམ་ཅུ་རྩ་གསུམ་དུ་སྐྱེས་སོ། །
གྲོ་བཞིན་སྐྱེས་ཀྱིས་མ་ལ་ཚིག་ངན་
སྨྱོས་པའི་གཏམ་རྒྱུད། །
སྔོན་མཐའ་འཁོབ་རྡོ་ཅན་གྱི་ཁྱིམ་བདག་སྟོབས་སྡེའི་བུ་གྲོ་་་་་
བཞིན་སྐྱེས་ཞེས་བྱ་བ་ཞིག་ཡོད་པ་རྒྱ་མཚོའི་གླིང་དུ་ཚོང་ལ་འགྲོ་་་་
ཆས་བྱས་པ་དང་། མ་དེས་བཟློག་ཀྱང་ཁས་མ་ཉན་པས་མ་ངུས་ང་ ་
ན་ཁོ་ཚིག་པ་ཟོས་ཏེ་ང་ཚོང་ལ་འགྲོ་བ་ལ་ཁྱོད་ཀྱིས་བཀྲ་མི་ཤིས་པ ་་
བརྗོད་དམ། མ་ཁྱོད་དམྱ ལ་བར་གཟིགས་ཤིག་ཅེས་འབྲོག་སྐད་ལྟར་
ན་དམྱ ལ་སྟོད་ཅེས་བྱ་བའི་ཚིག་ངན་དེ་སྨྲས་ནས་སོང་བ་ན་ མགྲོན་
པོའི་སྒར་འདེབས་པ་ཞིག་ཏུ་ལས་ཀྱི་དབང་གིས་ཚོང་པ་རྣམས་ནི་་་
སོང་༑ གྲོ་བཞིན་སྐྱེས་ནི་གཉིད་ལོག་ནས་ལྷག །ཚོང་པ་རྣམས་ཀྱིས་
ཀྱང་བརྗེད་དོ། །ཡར་སད་པ་ན་ཚོང་པ་རྣམས་ནི་གཅིག་ཀྱང་མི་
171



སྣང་། བོང་བུ་གཉིས་དང་ཁོ་རང་རྣམས་མཚོ་འགྲམ་ས་སྟོང་ཞིག་ཏུ་
ལྷག་ཡོད་པ་ཤེས་ནས་སྐྲག་སྟེ་དེ་མ་ཐག་ཏུ་བོང་བུ་གཉིས་པོ་སྦྲེལ་་་
ཏེ་དེད་ན ས་སོང་བ་དང་རླུང་ཆེན་པོ་ལངས་ཏེ་ལམ་ཐམས་ཅད་བྱེ་་
མས་བཀབ་ནས་གར་འགྲོ་ཡང་མ་ཤེས་ཀྱང་། བོང་བུ་གཉིས་པོ་དྲན་
པ་གསལ་བས་ལམ་ལ་སྣས་བསྣམས་ཏེ་དལ་བུས་སོང་བ་ན། ཁོ་རང་
བྲེལ་དངངས་ཀྱིས་བོང་བུ་གཉིས་ལྕག་ཤད་ཀྱིས་མྱུར་བར་དེད་པ་་་་
དང་། བོང་བུ་གཉིས་ཀྱང་དྲན་པ་རྨོངས་ཏེ་ལམ་ནོར་ནས་ས་སྟོང་
གཞན་ཞིག་ཏུ་ཕྱིན་པ་ན་བོང་བུ་གཉིས་ངལ་ཆད་ཅིང་སྐོམས་ཀྱིས་་་
གདུངས་ཏེ་ལྕེ་ཕྱུངས་ནས་འཐོམ་མེར་འདུག་པ་མཐོང་བས་སྙིང་རྗེ་་
སྐྱེས་ཏེ་དེ་གཉིས་དེ་ཞིག་ཏུ་བཞག་གོ། །ཁོ་རང་འཁྱམས་འཁྱམས་ཏེ་
སོང་བ་ན་ཡི་དྭགས་ཀྱི་གྲོང་ཁྱེར་འ ཇིགས་སུ་རུང་བ་ཞིག་ཏུ་ཕྱིན་པ་
སོགས་ལོ་བཅུ་གཉིས་ཀྱི་བར་རྟེན་དེ་ལ་དམྱལ་བ་ནས་དམྱལ་བར་
འགྲིམས་ཏེ་སོང་སོང་བས་འཁྱགས་ལྟོག་སྐོམ་གསུམ་གྱི་སྡུག་བསྔལ་་་
དཔག་ཏུ་མེད་པ་མྱོང་བ་ཡིན་ནོ། ། །
རྒྱལ་པོའི་གཡོག་པོ་དང་གླང་གཉིས་ཀྱི་གཏམ་རྒྱུད།
སྔོན་ཁྱིམ་བདག་ཅིག་ལ་ཞིང་རྨོ་བའི་གཡོག་པོ་ཞིག་དང་གླིང་་་
གཉིས་ཡོད་པ་གཅིག་ཞིང་ནང་དུ་ཤོར་བའི་ཚེ་ཤིང་དུམ་ཞིག་་་་་་་་
འཕངས་བས་རྭ་བཅགས་པ་ལ་རུ་ཆག་ཅེས་བཏགས། ཡང་ཞིང་ལ་
175



ཤོར་ཚེ་ཟོར་བ་འ ཕང ས་པས་རྔ་མ་བཅད་པ་ལ་ཆག་རྡུམ་ཆོག་རྡུམ་་
ཞེས་འབོད་དོ། །ཁྱིམ་བདག་དེས་གཡོ་བ་བུ་དེ་ལ་བུ་མོ་སྦྱིན་ཆད་
བྱས་ནས་རྗེས་སུ་མ་བྱིན་པ་དང་། གཡོག་པོ ས ་ཁྱིམ་བདག་ལ་ངན་
ངན་གྱིས་གླང་གཉིས་པོ་ཤིང་སྐམ་ལ་བཏགས་ཏེ་ལྕག་གིས་གཞུས་་་་
ནས་བཞག་གོ། །བསྐལ་པ་བཟང་དུས་དུད་འགྲོས་སྨྲ་ཤེས་ང་ ས་སྨྲས་ ་
པ༑ སྔར་ནི་ཁྱོད་ངེད་གཉིས་ལ་ལྕག་གིས་ཀྱང་མི་བརྡེག །རྩྭ་དང་ཆུ་
བླུད་ཅིང་ཕ་མ་དང་འདྲ་བར་བྱམས་ཤིང་སྦྱོང་བ་ཡིན་ན། ད་ཅིའི་
ཕྱིར་འདི་ལྟར་བྱེད་ངེད་གཉིས་ཅི་ཉེས་ཞེས་སྨྲས་སོ། །གཡོག་པོས་ ་
ཁྱེད་གཉིས་ལ་ཉེས་པ་མེད་ཀྱང་ཁྱེད་ཅག་གི་བདག་པོ་ཁྱིམ་བདག་་་
གིས་བདག་བསླུས་སོ་ཞེས་སྨྲས། འོ་ན་ཁྱོད་རྒྱལ་པོ་ལ་ཇི་སྟེ་མི་ཞུ།
བ དག་ལ་ཆེ་བཞི་མེད་དོ། །ཁྱོད་རང་རྒྱལ་པོ་ལ་ཞུས་དང་ངེད་ཅག་
ཁྱོད་ཀྱི་དཔང་པོར་བྱའོ། །རྒྱལ་པོས་ཁྱོད་ལ་དཔང་པོ་ཨེ་ཡོད་ཟེར་
ན་ཀླུང་རྣམས་ཡོད་ཞུས། གླང་རྣམས་ཀྱིས་དཔང་པོ་ཇི་ལྟར་འོང་
ཟེར་ན། ངེད་ཅག་བྲག་ལ་བཏགས་ནས་ཞོག་ལ། བདག་བདེན་ན་
ཀླུང་འདི་དག་གིས་རྩྭ་མི་ཟ་ཆུ་མི་འཐུང་བར་གྱུར་ཅིག་ཅེས་བདེན་་
པ ་གསོལ་དང་། ངེད་ཅག་གིས་རྒྱལ་པོའི་ཡིད་མ་ཆེས་ཀྱི་བར་དུ་རྩྭ་
མི་ཟ་ཆུ་མི་འཐུང་ངོ༌། །གཡོག་པོས་རྒྱལ་པོ་ལ་དེ་ལྟར་ཞུས་པས་རྒྱལ་
པོས་འོ་ན་དེ་ལྟར་གྱིས་དང་བལྟའོ་ཟེར། ཆག་རྡུམ་གྱིས་ནི་རང་ལ་
176



ཆག་རྡུམ་ཞེས་སྐྱོན་བཏགས་པའི་ཁོན་དྲན་ཏེ་ཁོ་བོས་དཔང་པོ་མི་་་
འདོད་དེ་ཁོ་བོ་ནི་བཏང་ན་རྡོ་བའང་ཟ་ན་རྩྭ་ལྟ་སྨྲོས་ཞེས་སོ། །གླང་
གཞན་རྣམས་ཀྱིས་གཡོག་བུ་འདི་བདག་ཅག་ལ་བྱམས་ཤིང་ཕ་མ་་་
དང་འདྲ་བས་བསླུ་མི་རུང་དཔང་པོར་བྱའོ་ཞེས་སོ། །དེ་ནི་བདེན་
མོད་བདག་ལ་ནི་འདིས་ཆག་རྡུམ་ཞེས་བཏགས་པས་ཆེ་བཞི་མི་་་་་
འདོད་དོ། །ཞེས་སོ། །གླང་གཞན་དེ་དག་གིས་བུ་ལ་སྨྲས་པ། ཁྱོད་
རང་ཆག་རྡུམ་འདིའི་སྣ་ཕུག་དང་འདིས་རྩྭ་ཟ་བ་ན་ཁོ་བོ་ཅག་གི་་་་
རྭས་སྣ་གྱེན་དུ་བཏེགས་ནས་འཛིན་འདུག་གོ། །དེའི་ཚེ་ཁྱོད་ཉི་
མའང་བདག་ལ་དཔང་པོར་ཡོད་པ་འདི་དག་གིས་སྟོན་ཏེ་ཞེས་སྨྲོས་
དང་ཁྱོད་རྒྱལ་བར་འགྱུར་རོ། །ཞེས་སོ། །གཡོག་བུས་ཆག་རྡུམ་གྱི་སྣ་
ཕུག་པ་དང་འདིས་བདག་ལ་ད་དུང་གནོད་པར་བྱེད་པ་ལ་ལྟོས་་་་་
ཞེས་སོ། །གླང་རྣམས་ཀྱིས་ཁྱོད་ལ་གནོད་པ་མ་རེད་རྒྱན་འདོགས་པ་
རེད་པས་ཁ་རོག་སྡོད་ཅིག་ཅེས་སོ། །དེ་ནས་རྒྱལ་པོའི་ཁྲིམས་ལ་
གཏུགས་ཚེ་གླང་རྣམས་ཀྱིས་དེ་ལྟར་དཔང་རྒྱབ་བྱས་པས་གཡོག་་་་
པོས་བུ་མོ་ལོན་ཏེ་རྒྱལ་བ་ཡིན་ནོ། ， །དེས་ན་དུད་འགྲོ་ཡིན་ཡང་
བྱམས་ན་ཕན་འདོགས་ཤེས། ཚིག་རྩུབ་དང་གནོད་པ་བྱས་ན་ཚེ་
འདི་ནས་གནོད་ལན་བྱེད་ཤེས།་ མིན་ཀྱང་སྨོན་ལམ་ལོག་པར་
འདེབས་ཤེས་པ་ཡིན་པས་ཚེ་རབས་ཀུན་ཏུ་གནོད་ལན་སྐོར་བ་ཡིན་
177



ཤིང་རྟ་འདྲེན་པའི་གླང་དགའ་བྱེད་དང་ས་རིའི་གཏམ་རྒྱུད།
ཡང་རི་བྲག་ཞིག་ན་ཤིང་རྟ་སྤྱོད་མཁན་ཞིག་ལ་བ་དགའ་བྱེད་་
དང་ས་རི་ཞེས་བྱ་བ་གཉིས་ཡོད་པ་ལ་བེའུ་གཉིས་སྐྱེས་སོ། །དགའ་
བྱེད་ཀྱི་བེའུ་ནི་རྭ་འབྲེལ་ཡིན་པས་དགའ་བྱེད་རུ་འབྲེལ་དང་། ས་
རིའི་བེའུ་ནི་ཁུ་ཡུ་ཡིན་པ ས་ས་རི་ཁུ་ཡུ་ཞེས་བཏགས་སོ། །དེ་གཉིས་
གླང་ཆེན་པོར་གྱུར་ཚེ་ཤིང་རྟ་བ་རྣམས་ཚོགས་ནས་གླང་རྣམས་་་་་
བཟང་ངན་བཤད་དོ། །གླང་གཉིས་ཀྱི་བདག་པོ་དེས་ཁོ་བོའི་གླང་
གཉིས་བཟང་བར་ཁས་བླངས་ནས་གསེར་གྱི་དོང་ཙེ་ལྔ་བརྒྱ་སྐུགས་་
བཞག་ལ་ལམ་བགྲོད་དཀའ་བ་ནས་ཤིང་རྟ་ལ་ཁལ་ཆེན་པོ་འགེལ་་་
ཏེ་བདའོ་ཞེས། དེ་རྣམས་དེ་ལྟར་སྐུགས་བཙུགས་ནས་མི་དེས་གླང་
གཉིས་པོ་ལ་ཤིང་རྟ་འདྲེན་བཅུག་སྟེ། དགའ་བྱེད་རུ་འབྲེལ་སོང་།
ས་རི་ཁུ་ཡུ་སོང་ཡ་ཞེས་དེད་ཀྱང་དེ་གཉིས་འགྲོ་མ་འདོད་པ་ལ་་་་་་
ཁབ་ཀྱིས་བཙག་གོ། །མི་གཞན་དག་གིས་ཁྱོད་ཕམ་གྱིས་ཀླུང་མ་
གསོད་སྐུགས་བྱིན་ཅིག་ཟེར་བས་དོང་ཙེ་ལྔ་བརྒྱའི་སྐུགས་ཤོར་རོ། །
མི་དེས་གླང་གཉིས་ལ་ཆད་པ་ལྕག་མང་པོ་བརྒྱབས། ཉི་ཚན་དུ་ཤིང་
སྐམ་ལ་བཏགས་སོ། །གླང་གཉིས་ཀྱིས་མིའི་སྐད་དུ། ངེད་གཉིས་ལ་
འདི་ལྟར་ཆད་པ་གཅོད་དགོས་པ་ཅི་ཉེས་སོ། །མི་དེས་ཁྱེད་གཉིས་
173



ཤེས་བཞིན་དུ་བདག་ལ་སྐུགས་འཇལ་དུ་བཅུག་པ་དེའི་ཆད་པ་ཡིན་
ཞེས་སོ། །དེ་ནི་ཁྱོད་རང་གི་ཁའི་ཉེས་པ་ཡིན་ཏེ། ངེད་གཉིས་ཀྱི་མིང་
ས་རི་དགའ་བྱེད་ཡིན་པ་ལ་ཁྱོད་ཀྱིས་རུ་འབྲེལ་དང་ཁུ་ཡུ་ཞེས་མིང་
མི་སྙན་པ་བརྗོད་པ་དེའི་ལན་ཡིན་ནོ་ཞེས་སོ། །འོན་ཀྱང་ད་ཁྱོད་
ཀྱིས་ལམ་ཆེས་བགྲོད་དཀའ་བ་ནས་ཤིང་རྟ་ལ་རྒྱབ་ཉིས་འགྱུར་༌༌་་
ཞོག །དོང་ཙེ་ཉིས་འགྱུར་གྱི་སྐུགས་ཆུགས་ལ་ངེད་གཉིས་ཀྱི་མིང་
དྲང་པོར་བརྗོད་ནས་བདོས་དང་ཁྱོད་ལ་སྐུགས་ལོན་དུ་འཇུག་གོ། །
ཞེས་སྨྲས་སོ། །དེས་དེ་ལྟར་བྱས་ནས་དགའ་བྱེད་སོང་ཡ་ས་རི་སོང་
ཞེས་དེད་པ་དང་གླང་གཉིས་ཀྱི་ཤེད་ཇི་ཡོད་ཕྱུངས་ཏེ་མྱུར་དུ་ཁལ་་
དེ་ཐང་བདེ་བར་བསྐྱལ་ནས་དོང་ཙེ་སྟོང་གི་སྐུགས་ལོན་པར་བྱས་་་
སོ། །དེས་ན་མི་དང་དུད་འགྲོ་སུ་ལའང་མིང་མི་སྙན་པ་དང་ཚིག་
ངན་སྨྲ་མི་རུང་ངོ་། ། །
རྒྱལ་བུ་དང་བྲམ་ཟེ་བུས་ཟས་སློང་བའི་གཏམ་རྒྱུད།
ཡང་སྔོན་མཉན་ཡོད་དུ་ཁྱིམ་བདག་རྣམས་ཀྱིས་དགེ་འདུན་ལ་་
བསོད་སྙོམས་ཕུལ་ཚེ་དང་པོ་དགེ་འདུན་ལ་དྲང་ས་ནས་སླར་སྤྲང་པོ་
རྣམས་ལ་སྦྱིན་པ་ཡིན་ལ། དེ་དུས་ཞིག་ན་རྒྱལ་བུ་སྤྲང་ཕྲུག་ཞིག་
དང་། བྲམ་ཟེའི་བུ་སྤྲང་ཕྲུག་གཉིས་སློང་མོར་རྒྱུ་བ་ལ་བྲམ་ཟེའི་
ཁྱེའུ་དེས་དུས་མ་ཤེས་པས་དང་པོར་སོང་ནས་སློང་བ་དང་ཅི་ཡང་་
179



མ་ཐོབ། རྒྱལ་བུ་སྤྲང་ཕྲུག་དེས་ཕྱིས་སློང་བ་དང་མང་པོ་ཐོབ་བོ། །
རྒྱལ་བུས་བྲམ་ཟེའི་བུ་ལ་ཁྱོད་སློང་མོ་ཨེ་རྙེད་ཅེས་དྲིས། དེ ས་སློང་
མོ་མ་ཐོབ་པས་ཚིག་པ་ཟོས་ཏེ་ང་ལ་དབང་ཞིག་ཡོད་ན་དགེ་སློང་་་་
དེ་ཐམས་ཅད་ཀྱི་མགོ་དྲུང་ནས་བཅད་པར་བྱའོ་ཞེས་ངན་སེམས་་་་
སྐྱེས་སོ། །རྒྱལ་བུས་སྨྲས་པ། ང་ལ་དབང་ཞིག་ཡོད་ན་ཉིན་རེ་བཞིན་
སངས་རྒྱས་འཁོར་དང་བཅས་པ་ལ་ཞལ་ཟས་རོ་བརྒྱ་དང་ལྡན་པའི་
བ སོད་སྙོམས་འབུལ་བར་བྱའོ་ཞེས་དགེ་སེམས་སྐྱེས་སོ། །དེ་གཉིས་
དེ་སྐད་སྨྲས་ཏེ་ཕན་ཚུན་ཤིང་དྲུང་རེ་ལ་སོང་ནས་གཉིད་ལོག་གོ། །
ག་ཤེད་ནས་ཤིང་རྟ་འཁྱམས་པོ་ཞིག་འདྲིལ་བྱུང་བས་བྲམ་ཟེའི་་་་་་
ཁྱེའུའི་སྐེ་ལ་ཕོག་སྟེ་མགོ་དྲུང་ནས་བཅད་དེ་གནོད་སེམས་ཀྱི་འབྲས་
བུ་འཕྲལ་དུ་སྨིན་ནས་ཤིའོ། །དེའི་ཚེ་མཉན་ཡོད་ཀྱི་ཚོང་དཔོན་ཆེན་
པོ་ཞིག་ཤི་ནས་དེ་ལ་བུ་མེད་པས་ཁྱིམ་པ་རྣམས་གྲོས་བྱས་ཏེ་བསོད་
ནམས་ཆེན་པོ་ཅན་སུ་ཡོད་ཀྱང་ཚོང་དཔོན་གྱི་ཁྱིམ་དུ་བཞག་པར་་་
བྱའོ་ཞེས་བཙལ་བ་དང་། རྒྱལ་བུ་སྤྲང་ཕྲུག་དེ་ཤིང་དྲུང་དེར་ཉལ་
ཡོད་པ་ལ། ཤིང་ཐམས་ཅད་ཀྱི་གྲིབ་མ་གཞན་དུ་ཡོལ་ཡང་ཤིང་དེའི་
གྲིབ་མ་ནི་རྒྱལ་བུའི་སྟེང་ནས་མ་ཡོལ་བར་མཐོང་ནས། དེ་དག་གིས་
དེ་བསོད་ནམས་ཆེན་པོ་ཞིག་ཡིན་པར་ཤེས་ཏེ་ཚོང་དཔོན་དུ་བསྐོས་
པ་ཡིན་ནོ། །དེས་སངས་རྒྱས་འཁོར་དང་བཅས་པ་ལ་བ སོད་སྙོམས་
18 ()



ཕུལ་ཆོས་ཞུས་ཐར་པ་ཐོབ་པས་རང་གི་བསམ་པ་བཟང་པོའི་འབྲས་
བུ་འཕྲལ་དུ་སྨིན་ནོ། །
རྒྱལ་པོ་ཨུ་ཏྲ་ཡཱ་ནའི་གཏམ་རྒྱུད།
སྔོན་གྲོང་ཁྱེར་སྒྲ་སྒྲོགས་ཞེས་བྱ་བ་ན་རྒྱལ་པོ་ཨུ་ཏྲ་ཡཱ་ནའི་བུ་་་
གཙུག་ཕུད་ཅན་ཞེས་བྱ་བ་རྒྱལ་སར་བཞག་པས་བློན་པོ་མ་རུང ས་་་
པ་གཉིས་ནང་དུ་བཙུད། ཆོས་བློན་གཉིས་ཡོད་པ་ཕྱིར་ཕུད་ནས་
ཆོས་མ་ཡིན་པས་རྒྱལ་སྲིད་བྱེད་ཅིང་རྒྱལ་ཁམས་དེ་ལོག་ལམ་དུ་་་་་
བསྒྱུར་ ཡབ་རྒྱལ་པོ་ཨུ་ཏྲ་ཡཱ་ན་སངས་རྒྱས་ཀྱི་སྤྱན་སྔར་རབ་ཏུ་
བྱུང་དགྲ་བཅོམ་ཐོབ་པ་དང་སླར་སྒྲ་སྒྲོགས་སུ་བྱོན་ནས་བུ་དང་་་་་
བློན་པོ་རྣམས་ཀྱིས་སྡིག་པ ས་རྒྱལ་སྲིད་བཟུང་བ་ལས་བ ཟློག་པར་་་་
བརྩམས་ཀྱང་། བློན་པོ་རྣམས་ཀྱིས་ཕྲ་མ་བྱས་པས་བུ་གཙུག་ཕུད་
ཅན་གྱིས་ཡབ་རྒྱལ་པོ་བསད་དོ། །དེ་དགྲ་བཅོམ་པ་ཡང་ཡིན་པས་
མཚམས་མེད་ཀྱི་ལས་གཉིས་བྱས་སོ། །དེའི་ཚེ་འཕགས་པ་ཀཱ་ཏྱཱ་ཡ་
ན་དེར་བཞུགས་པས་ལུང་བསྟན་ཏེ། ད་སྟེ་ཞག་བདུན་ན་གྲོང་ཁྱེར་
སྒྲ་སྒྲོག ས ་ས ས་མནན་ཏེ་གཙུག་ཕུད་ཅན་འཁོར་དང་བཅས་པ་་་་
མནར་མེད་དུ་སྐྱེ་བར་འགྱུར་རོ་གསུངས། དེ་ནས་ཉི་མ་དང་པོ་ལ་
རླུང་བྱུང་ནས་རྡོ་དང་ཐལ་བ་སོགས་ཕྱག །གཉིས་པ་ལ་མེ་ཏོག་གི་
ཆོར་བབས། གསུམ་པ་ལ་གོས་དང་། བཞི་པ་ལ་དངུལ། ལྔ་པ་ལ་
1 8 }



གསེར། དྲུག་པ་ལ་རིན་པོ་ཆེ་སྣ་ཚོགས་ཀྱི་ཆར་བབས་སོ། །བདུན་པ་
ལ་སའི་ཆར་བབས་པ་དང་རྒྱལ་པོ་སོགས་འབྲོས་པར་བརྩམས་ཀྱང་་
མི་མ་ཡིན་པས་སྒོ་བཅད་ནས་བྲོས་ས་མ་རྙེད་ཅིང་ཐམས་ཅད་སས་་
མནན་ནས་མནར་མེད་དུ་སྐྱེས་བ་ཡིན་ནོ། །
དགྲ་བཅོམ་པ་རྒྱར་ཆུང་གི་གཏམ་རྒྱུད།
སྔོན་དགྲ་བཅོམ་པ་རྒུར་ཆུང་ཞེས་བྱ་བ་ཞིག་ཡོད་པ་ལས་ཀྱི་་་་
དབང་གི ས་བསོད་སྙོམས་ཉི་མ་དྲུག་ཏུ་ཆད་དེ། ཀུན་དགའ་བོ་དང་
མོའུ་གལ་བུ་ཆེན་པོས་ཀྱང་དེའི་བསོད་སྙོམས་ཀྱི་སྐལ་པ་སྒྲུབ་མ་་་་་
ནུ ས་ཁྱི་དང་བྱ་རོག་རྣམས་ཀྱིས་ཕྲོག །ཉིན་བ དུན་པ་ལ་འཕགས་པ་
ཤཱ་རིའི་བུས་བསོད་སྙོམས་བསླངས་ཏེ ་རྒུར་ཆུང་ལ་བྱིན་པ་ན་་་་་་
གས་ཏེ ་བ སོད་སྙོམས་ཐམས་ཅད་ས་འོག་ཏུ་ལྷུང་བ་ཡང་ཤཱ་རིའི་་་་་
བུས་རྫུ་འཕྲུལ་གྱིས་བླངས་ཏེ་བྱིན་ཀྱང་དེ་ཡང་རླུང་གིས་གཏོར་ནས་
ཅུང་ཟད་ཀྱང་རག་ཐབས་མ་བྱུང་བ་དང་། ད་ནི་ཁོང་ལ་ཟས་ཀྱི་
སྐལ་པ་མི་འ དུག་ཆུ་བྱིན་ཅིག་སྨྲས་པས། ཤཱ་རིའི་བུས་ཆུ་ཕུལ་བ་ན་
དེར་ཡང་མི་མ་ཡིན་རྣམས་ཀྱིས་ཐལ་བ་བླུགས་པས་ཐལ་སྐྱོ་བྱས་སོ། །
རྒུར་ཆུང་གིས་ཐལ་སྐྱོ་དེ་གསོལ་ནས་མུ་གེ་ཁོ་ནས་འདས་དགོས་་་་་་
ཐུག་པ་ཡིན། དེ་ཡང་སྔོན་མ་བུ་གཉིས་ཡོད་པ་ལ་བུ་གཞན་ཞིག་ཏུ་
སོང་བ་དང་མས་དགེ་འདུན་པ་མང་པོ་ལ་བསོད་སྙོམས་ཕུལ། བུ་
182



སླར་འོངས་ནས་མས་དེ་ལྟར་བྱས་པ་ཤེས་ཏེ་སེར་སྣ་ཅན་ཞིག་ཡིན་་
པས་མ་བཟོད་ནས། མ་དེ་ལ་ཆད་པ་ཁང་སྟོང་དུ་བཅུག་ནས་ཉི་མ་
བདུན་དུ་བཞག་གོ། ་ ་ མ་ལྟོགས་ཏེ་བུ་ཟས་བྱིན་ཅིག་ཅེས་སྨྲས་པས།
བུ་ཚིག་པ་ཟོས་ཏེ་ཁྱོད་རང་གི་ཟ་སྐལ་དེ་དགེ་སློང་རྣམས་ལ་བྱིན་་་་་
ནས་ད་ཅི་སྦྱིན། ད་ཁྱོད་རང་ཐལ་བ་ཟོ་ཞེས་སྨྲས། མེ་མུ་གེས་ཤི་བའི་
ལས་ཀྱིས་ངན་སོང་ནས་ངན་སོང་དུ་སྐྱེས་པ་དང་། ཚེ་རབས་མང་
པོ་ལ་མུ་གེས་ཤི་བ་དང་ ད་རེས་དགྲ་བཅོམ་ཐོབ་པའི་སྐུ་ཚེ་ཐ་མ་
འདི་ལའང་མུ་གེས་ཤི་བ་དང་འཆི་ཁར་ཐལ་བ་གསོལ་དགོས་པ་་་་
ཡིན་གསུངས་སོ། །
དེད་དཔོན་མཛའ་བོའི་བུ་མོའི་གཏམ་རྒྱུད། ་
སྔོན་དེད་དཔོན་མཛའ་བོའི་བུ་མོ་ཞེས་བྱ་བས་ཉི་མ་འགའ་་་་
ཞིག་ལ་ཉོ་ཚོང་བྱས་པའི་ཁེ་ཐོབ་པ་རྣམས་མ་ལ་བྱིན་ནས་རྒྱ་མཚོའི་
གླིང་དུ་ཚོང་ལ་འགྲོ་ཆས་བྱེད་པ་ན། མས་མ་འགྲོ་བྱས་ཀྱང་ཁས་མ་
ཉན་མ་ངུས་ཏེ་བུའི་རྐང་པ་ལ་བཟུང་བ་དང་། ཁོ་བོ་ཚོང་ལ་འགྲོ་བ་
ལ་ཁྱོད་ཀྱིས་བཀྲ་མི་ཤེས་པ་བརྗོད་དམ་ཞེས་ཁྲོས་ཏེ་མའི་མགོ་ལ་་་་
རྡོག་པས་བརྡུངས་ཏེ་སོང་ངོ༌། ： །ལས་དེས་རྒྱ་མཚོའི་ནང་དུ་གྲུ་
འཐོར་ནས་ཁོ་རང་གཅིག་པུ་ཐར་ཏེ་སོང་སོང་བ་དང་། སྡར་མ་ལ་
དོང་ཚེ་ཁ་ཤས་བྱིན་པའི་ལས་དེས་ལོ་སྟོང་ཕྲག་མང་པོར་ལྷའི་བདེ་་ -
183



བ་མྱོང་། སླར་ཡང་ལས་རླུང་གིས་དེད་ནས་ལྷོ་ཕྱོགས་ཞིག་ཏུ་སོང་
བ ས༔ ལྕགས་ཀྱི་ཁང་པ་སྒོ་སུམ་རིམ་ཅན་གྱི་ནང་དུ་ཕྱིན་པ་དང་དེ་
ན་མི་ཞིག་གི་མགོ་ལ་ལྕགས་ཀྱི་འཁོར་ལོ་ཆེན་པོ་མེ་འབར་བ་ཞིག་་་་
འཁོར་ཏེ་ཀླད་ཁྲག་དང་རྣག་ཁྲག་ཐམས་ཅད་ལ་ཟ་བ་ཞིག་མཐོང་་་
ངོ་༔ །མཛའ་བོའི་བུ་མོས་དེ་ལ་ཁྱེད་ཀྱི་ལས་ཅི་བྱས་པས་འདི་ལྟར་
སྐྱེས་ཞེས་དྲིས་སོ། །མི་དེས་སྨྲས་པ། ཁོ་བོས་མ་ལ་གནོད་པ་བྱས་པའི་
ལས་མྱོང་ངོ་ཟེར། མཛའ་བོའི་བུ་མོས་རང་གིས་ཀྱང་མ་ལ་གནོད་པ་
བྱས་པ་དེ་དྲན་མ་ཐག་ཏུ་ལྕགས་ཀྱི་འཁོར་ལོ་དེ་ཁོ་རང་གི་མགོ་ལ་་་
འཁོར་བའི་སྡུག་བསྔལ་མྱོང་བ་དང་། ཕ་མ་ལ་བརྡུང ་སེམས་སྐྱེས་
པས་ཀྱང་ལས་འདི་ལྟར་མྱོང་དགོས་པ་ཡིན་ནོ། །
མཐུན་པ་སྤུན་བཞིའི་གཏམ་རྒྱུད།
སྔོན་མཐུན་པོ་སྤུན་བཞི་ཞེས། བྱ་གོང་མོ་སྲེག་དང་། རི་བོང་
དང་༑ སྤྲེའུ་དང་། གླང་པོ་ཆེ་རྣམས་ཀྱང་རྒན་གཞོན་གྱི་ཆོས་བཅས་
ནས་ཐམས་ཅད་ལས་ན་ཚོད་ཆུང་བ་གླང་པོ་ཆེ་ཡིན་པས། དེས་
ཐམས་ཅད་ལ་བསྙེན་བ ཀུར་བྱས་བགྲོད་དཀའ་བ་ལ་འགྲོ་ཚེ་ཐམས ་་
ཅད་ཀྱིས་གླང་པོ་ཆེ་ལ་ཞོན་ནས་འགྲོ་ཞིང་། གོང་མོ་སྲེག་ཐམས་
ཅད་ལས་རྒན་པ་ཡིན་པས་དེ་ལ་ཐམས་ཅད་ཀྱིས་གུས་བཀུར་བྱས་་་
པའི་རྣམ་ཐར་ལྟར་བྱེད་དགོས་སོ། །ཨོ་རྒྱན་ཆེན་པོས། རྒས་པ་ཡི་
13.1



མུག་མ་བྱེད་བཀུར་སྟིས་སྐྱོངས། ཞེས་གསུངས། དེས་ན་ཕ་མ་དང་བླ་
མ་སོགས་རང་ལ་དྲིན་ཆེ་བའི་ལན་མི་བརྗེད་པ་ནི་སྐྱེས་བུ་དམ་པའི་
ལུགས་ཡིན་ཏེ། ལུགས་ཀྱི་བསྟན་བཅོས་འཇིག་རྟེན་དམ་པའི་རྒྱུན་
ལས། བཀུར་བར་འོས་པ་ལེགས་བཀུར་ཞིང་། མགོན་མེད་པ་ལ་ལྷག་
བར་བྱམས། །བྱས་ལ་དྲིན་ལན་མི་བརྗེད་པ། །དམ་པ་རྣམས་ཀྱིས་
མཛད་སྤྱོད་ཡིན། །ཞེས་སོ། ། ，
སེང་གེ་ཡི་དམ་བརྟན་པའི་གཏམ་རྒྱུད། །
སྔོན་ནགས་ཚལ་ཞིག་ན་སེང་གེ་ཡི་དམ་བརྟན་པ་ཞེས་བྱ་བ་སྤུ་
གསེར་གྱི་མདོག་འདྲ་བ་ཤིན་ཏུ་མཛེས་པ་སེམས་ཅན་ལ་བྱམས་པ་་་
ཞིག་ཡོད་པ་རྔོན་པ་ཞིག་གིས་མཐོང་ནས། བདག་གིས་འདི་བསད་
དེ་ལྤགས་པ་རྒྱལ་པོ་ལ་ཕུལ་ན་རྙེད་པ་ཆེན་པོ་ཐོབ་བོ་བསམས་ནས།
རྔོན་པ་དེས་ཐབས་བྱས་ལ་སྐྲ་བྲེག །ཆོས་གོས་གྱོན་མདའ་གཞུ་
མཆན་དུ་བཅུག་སྟེ་སེང་གེའི་ཕྱོགས་སུ་སོང་ནས་སེང་གེ་གཉིད་ལོག་
ནས་ཡོད་པ་ལ་དུག་མདའ་བརྒྱབས་སོ། །སེང་གེ་སད་ནས་རྔོན་པའི་
སྟེང་དུ་བརྒྱུགས་པས་རྔོན་པ་ཆོས་གོས་གྱོན་པ་ཞིག་མཐོང་ནས་དད་
པ་སྐྱེས་ཏེ་བདག་གིས་འདི་ལ་གནོད་པ་བྱས་ན་དུས་གསུམ་གྱི་་་་་་
འཕགས་པ་རྣམས་ལ་ངན་སེམས་བསྐྱེད་པ་ཡིན་ནོ་སྙམ་ནས་ཤི་བ་་་
ཡིན་ནོ། །
185



སོག་པོའི་དགེ་བཤེས་ཞིག་གིས་སློབ་མར་ལུང་བསྟན་པ།
སྔོན་སོག་པོའི་དགེ་བཤེས་ཞིག་གིས་ཁོང་གི་སློབ་མ་ཞིག་ལ་་་་་་
ཁྱོད་རྒྱ་ནག་རི་བོ་རྩེ་ལྔ་ལ་སོང་དང་འཕགས་པ་འཇམ་དཔལ་གྱི་་་་
ཞལ་མཇལ་གྱི། བདག་གིས་ཁྱོད་ལ་ཕན་མི་ཐོགས་སོ་ཞེས་གསུང ས་
པས༔ སློབ་མ་དེ་སོང་བ་དང་ཇི་ཡང་མ་མཇལ་བར་སླར་འོངས་ནས
རྒྱ་འོ་མི་ཤན་དུ་ཕྱིན་པ་ན་ཁང་ཆེན་ཞིག་ཏུ་རྒྱུ་མང་པོས་ཁ་ཟས་ཟ་་
བར་མཐོང་ནས་ལྟོ་བསླང ས་སོ། །སུས་ཀྱང་ལན་ཡང་མ་སྟེར་བ་དང་
ཅུང་ཟད་བསྡད་པ་ན་ཕུག་དེ་ན། རྒྱ་དཔོན་ཞིག་བཞུགས་པས་
འདིར་ཤོག་ཅེས་ལག་བརྡའ་བྱེད་དོ། །ཁོ་འགྲོ་ཕོད་མི་ཕོད་བྱས་ཏེ་
དེའི་དྲུང་དུ་སོང་བ་ན་ག སོལ་ལྷག་ཐམས་ཅད་བྱིན་ནས་ ཁྱོད་གང་་་
ན ས་འོང་གང་དུ་འགྲོ་དྲིས། དེས་རྒྱུ་མཚན་ཐམས་ཅད་ཞུས་སོ། །རྒྱུ་
དཔོན་གྱིས་ཡི་གེ་ཤོག་དྲིལ་ཞིག་བསྐུར་ཏེ་ཁྱོད་རང་ཕ་ཡུལ་དུ་སོང་་
འདི་ནས་ཕར་ལམ་ན་ཡ་ཇི་ཞེས་པའི་གྲོང་ཁྱེར་ཆེན་པོ་ཞིག་ན་ད་་་
ཤིས་ཞེས་བྱ་བ་ཞིག་ཡོད་པ་ལ་ཡི་གེ་འདི་བྱིན་ཅིག་ཅེས་ལམ་བརྒྱག་
ཀྱང་གནང་ངོ༌། །དེས་ཡི་གེ་དེ་ཁྱེར་ནས་ཡ་ཇི་གྲོང་དུ་སོང་སྟེ་ད་
ཤིས་གར་ཡོད་དྲིས་ཏེ་སུས་ཀྱང་མ་ཤེས་སོ། །ཡང་ཡང་རྩར་ཞིབ་ཆ་
བྱས་སུས་ཀྱང་མ་ཤེས་པ་ན་གཞན་ཞིག་གིས་སྨྲས་པ་འདི་ན་ཕག་་་་
རྒན་ད་ཤིས་ཞེས་བྱ་བ་སེམས་ཅན་ལ་བྱམས་པ་ཞིག་ཡོད་ཀྱི་དེ་ལས་
186



གཞན་ནི་ད་ཤེས་ཞེས་བྱ་བ་སུ་ཡང་མེད་དོ་ཞེས་སོ།་ །དེ་སྟོན་བཅུག་
་ནས་ད་ནི་ཡི་གེ་འདི་སུ་ལའང་གཏད་ས་མི་སྙེད་པས་དེ་ལ་གཏད་་་་
དོ་སྙམ་ནས་ཕག་དེའི་ཐད་དུ་སོང་སྟེ་ཡི་གེ་དེ་ཡང་འཕང་བ་དང༌།
ཕག་རྒན་གྱི་སྣས་ཡི་གེ་བཤིག་ནས་ཅུང་ཟད་བལྟས་ཏེ་ཚེ་འཕོས་སོ། །
དེས་ཡི་གེ་དེ་ལ་བལྟས་པ་ན།： བྱང་ཆུབ་སེམས་དཔའ་ད་ཤིས་ལ་
སྤྲིང་བ། - ཁྱོད་འདི་ནས་དུད་འགྲོའི་རྟེན་ལ་འགྲོ་དོན་རེ་ཞིག་རྫོགས་
ཀྱི༑ ད་ཤར་ཕྱོགས་སུ་སོང་ནས་སྤྱོད་ཡུལ་གཞན་གྱིས་ཤིག །འཇམ་
དཔལ་ནས་སོ།, །ཞེས་པ་འདུག་གོ། །དེས་རྒྱ་དཔོན་དེ་འཇམ་དཔལ་ ，
དབྱངས་ཡིན་ནོ་སྙམ་སྟེ་སླར་ལོག་ནས་བལྟས་ཀྱང་ཅི་ཡང་མ་མཐོང་
མོད། བླ་མ་དེ་མཐར་གྲུབ་པ་ཐོབ་པ་ཡིན་ནོ། ། ་
ཆང་ཚོང་བྱས་པའི་ཉེས་པས་སྡིག་རར་དུ་གྱུར་པ།་་
སྔོན་རྗེ་ཙོང་ཁ་བའི་སྐུ་དུས་སྟོད་ཕྱོགས་སུ་བུད་མེད་ཚང་ཚོང་་་
བ་ཞིག་གིས་དགོན་སྡེའི་གྲྭ་པ་རྣམས་ལ་ཆང་མང་པོ་བླུད་བཙོང་་་་་་
བྱས་པས་ཚེ་དེ་ལ་ལུས་པོ་དེ་ཉིད་སྡིག་པ་ར་ཙ་མིའི་ལུས་ཚད་ཙམ་་་
དུ་གྱུར་ཏེ་རྡོ་ཕ་བོང་ཆེན་པོ་ཁང་པ་ཙམ་གྱི་ནང་དུ་ཟང་ཐལ་དུ་་་་་
སོང་། ཕྱི་ནས་ཉན་པའི་ཚེ་ངུ་སྐད་ཤིན་ཏུ་མང་པོ་གྲགས་པ་དང་།
བྱ་རྒོད་གཅིག་གིས་ཉི་མ་རེ་བཞིན་ཕ་བོང་དེ་ལ་སྒོ་ལྕག་རེ་བརྒྱབས་
སོ༑ །དེའི་རྒྱུ་མཚན་ཞུས་པས། བུད་མེད་དེས་སྐྱེ་བ་མང་པོ་ནས་
187



གཞན་ལ་ཆང་བླུད་པ ས་དེའི་ཆང་ལ་འཐུངས་ཚད་དེ་སྡིག་པ་དེའི་་་
ཕྲུག་གུར་སྐྱེས་ནས་མ་དེར་ཟ་བ་དང་ཁོ་རང་རྣམས་ཀྱང་གཅིག་་་་་་
གིས་གཅིག་ཟ་བ་དང་ཡང་དེར་སྐྱེས་ནས་ཡང་ཟ་བ་སོགས་ཉི་མ་རེ་
ཡང་སྐྱེ་འཆི་མང་པོ་མྱོང་ནས་བྱ་རྒོད་ཀྱི་སྒྲོས་བྲག་དེ་ཟད་པ་དང་་་་
དེ་ནས་ཚེ་འཕོས་ཏེ་སླར་དམྱལ་བ་ལའང་འགྲོ་དགོས་གསུངས་སོ། །
མདོ་ཁ་ཅིག་ན་ཆང་འདི་བཅས་པའི་སྡིག་པ་ཁོ་ནར་བཤད་པ་ནི།
ཁྱིམ་པ་རྣམས་ཀྱིས་སྲེད་པ་ཆེན་པོ་མེད་ན་ཉུང་ངུ་ཙམ་འཐུང་བ་ལ་
ཁ་ན་མ་ཐོ་བའི་སྡིག་པ་མེད་དེ་རང་བཞིན་གྱི་བཟའ་བཏུང་བཞིན་་
ནོ །ཞེས་སློབ་དཔོན་དབྱིག་གཉེན་བཞེད་དོ། །ཧ་ཅང་སྲེད་པ་ཆེ་
བས་འཐུང ས་ཆེས་ཏེ་དེ་ལ་བརྟེན་ནས་གྱོད་ཁ་འཁྲུག་སློང་སྐྱེད་པ་་་
སོགས་ནི་སྡིག་པ་ཆེ་བ་བཤད་མ་དགོས་སོ། །སྣ་དུད་འདི་ཡང་
བ ཅོམ་ལྡན་འདས་ཀྱི་ཉེས་པ་སྐྱེད་ཚད་ཐམས་ཅད་སྤོང་དགོས་ཞེས་་
སྤང་བྱ་མདོར་བསྡུས་ནས་གསུངས་པ་དང་འགལ་ཞིང་། གཏེར་
ལུང་དང་མ་ལ་བསྒྲོན་གྱི་ལུང་བསྟན་སོགས་ནས་ཉེས་དམིགས་ཆེན་ ་ ་
པོ་གསུངས་པ་དང༌། རྒྱུ་ངན་པ་དམ་སྲི་འདྲེ་མོའི་མངལ་ཁྲག་གི་ས་
བོན་ལས་བྱུང་བ་དང༌། སྦྱོར་བ་ངན་པ་མི་གཙང་བས་བསྒྱུར་བ་
དང་། རྗེས་འདེབས་ངན་པ་དམ་སྲི་མོའི་སྨོན་ལམ་ལོག་པ་མང་པོ་
བ ཏ བ་པ་ལས་བྱུང་བའི་རྫས་ངན་འདི་ལ་སྲེད་པ་ཤིན་ཏུ་ཆེ་ཞིང་་་་
138



སྡིག་པ་མང་པོ་བསྐྱེད་པ་དང་། ལྷ་ཀླུ་སོགས་ལ་ཕོག་ཐུག་འགྲོ་བར་
བཤད་པས་སྡིག་པ་ཡིན་པར་བཟུང་དགོས་སོ། །
མ་ཎི་བྷ་དྲའི་མཆོད་རྟེན་གྱིས་ཁྱིམ་བདག་ལ་
བུ་སྟེར་བའི་གཏམ་རྒྱུད།
ཡང་ཁྱིམ་བདག་གཅིག་ལ་མ་ཎི་བྷ་དྲའི་མཆོད་རྟེན་ཞིག་ཡོད་་་
དོ༑ །ཁྱིམ་བདག་ལ་བུ་མེད་པས་ཁོ་བོ་ལ་བུ་ཞིག་མི་སྟེར་ན་ཁྱོད་
བཤིག་གོ་ཞེས་སྨྲས་པ་དང་། མཆོད་རྟེན་གྱི་ལྷ་དེ་སྐྲག་ནས་རྣམ་
ཐོས་ཀྱི་བུ་ལ་སྨྲས། དེས་ཀྱང་དེ་ལ་བུ་སྐྱེད་ཐབས་མ་ཐོན། བརྒྱ་བྱིན་
ལ་ཞུས་པས། བརྒྱ་བྱིན་གྱིས་ལྷ་ཚེ་འཕོ་ཁ་མ་ཞིག་ལ་ཁྱེད་ཁྱིམ་
བདག་དེའི་ཁྱིམ་དུ་སྐྱེ་བར་གྱིས་ཤིག་སྨྲས། ལྷ་དེས་བདག་ནི་རབ་
བྱུང་གི་ལུས་རྟེན་ཞིག་ལེན་འདོད་པས་ཁྱིམ་དེར་སྐྱེས་ན་བདག་ལ་་་
རབ་བྱུང་གི་གེགས་འབྱུང་ན་མི་རུང་ངོ་ཞེས་སྨྲས། བརྒྱ་བྱིན་གྱིས་
ཁྱོད་དེར་ཉིང་མཚམས་སྦྱོར་དང་ཁོ་བོས་གྲོགས་བྱའོ། །དེ་ཁྱིམ་
བདག་གི་བུར་སྐྱེས་ནས་རབ་ཏུ་བྱུང་འདོད་ཀྱང་ཕ་མས་མ་གནང་་་
བ་དང་། བདག་གིས་རབ་བྱུང་མ་ཐོབ་ན་མི་ལུས་ཐོབ་པ་དོན་མེད་
པས་སྲོག་འདོར་བར་བྱའོ་སྙམ་ནས་ཆུར་མཆོང་ཡང་ཆུས་གྱེན་དུ་་་
ཁྱེར་བ་ལས་མ་ཤི། ་ མཚོན་དང་མེ་དང་བྲག་རྩེ་ནས་མཆོང་ཡང་ཤི་
ཐུབ་མ་ནུས་པས། མཚོན་དང་མེ་དང་བྲག་རྩེ་ནས་མཆོང་ཡང་ཤི་
189



ཐུབ་མ་ནུས་པས། རྒྱལ་པོ་གསལ་རྒྱལ་འདི་གཏུམ་པོ་ཡིན་པས་
འདིའི་ཁྲིམས་དང་འགལ་བར་བྱའོ་སྙམ་ནས་མཉན་ཡོད་ཀྱི་ཁྱིམ་་་་
རྣམས་ནས་རྐུན་མ་བྱས་པས་དེ་དག་གིས་བཟུང་ནས་རྒྱལ་པོ་ལ་་་་་
ཕུལ། རྒྱལ་པོས་བུ་དེ་ཉིད་འབེན་དུ་བཙུགས་ནས་མདའ་མང་དུ་
འཕངས་ཀྱང་མདའ་རྣམས་སླར་ལོག་པ་ལས། གཅིག་ཀྱང་མ་ཕོག་
པས་རྒྱལ་པོ་སྐྲག་ནས་བཟོད་པར་གསོལ་ཞིང༌། རྒྱལ་བོས་དེ་ལ་རབ་
ཏུ་བྱུང་བ་གནང་ནས་མཐོར་དགྲ་བཅོམ་པ་ཐོབ་པ་ཡང་། རྒྱལ་པོ་
ཚངས་བྱིན་གྱི་བློན་པོ་ཞིག་གིས་བསད་པར་བྱ་བའི་མི་ཞིག་གི་སྲོག་་
ཐར་བར་བྱས་པས་ཚེ་རབས་ལྔ་བརྒྱའི་བར་དུ་འཇིགས་པ་གང་གིས་
ཀྱང་མ་ཚུགས་པ་ཡིན་པར་གསུངས་སོ། །
བྱང་ཆུབ་སེམས་དཔའ་དོམ་དུ་སྐྱེས་པའི་གཏམ་རྒྱུད།
བྱང་ཆུབ་སེམས་དཔའ་དོམ་དུ་སྐྱེས་པའི་ཚེ་རྔོན་པ་འཆི་ངེས་་་
ཞིག་གི་སྲོག་བསྐྱབ་པར་བྱས་པ་དང་། གཅན་གཟན་ཀུན་ཏ་ཞེས་བྱ་
བར་སྐྱེས་པའི་ཚེ། རྒྱལ་པོ་ཚངས་བྱིན་གྱིས་རྔོན་པ་ཞིག་ལ་གཅན་
གཟན་དེའི་པགས་པ་མ་ལོན་ན་ཁྱེད་ཅག་རྔོན་པ་ཐམས་ཅད་མེད་་་
པར་བྱའོ་ཞེས་པས། རྔོན་པ་ཞིག་གཅན་གཟན་དེ་ཚོལ་དུ་སོང་པ་ན་
ཆུ་མེད་པའི་བྱེ་ཚན་གྱི་ཐང་ལ་འཁྱམས་འཁྱམས་པས་ཤི་ལ་ཐུག་་་་་་
པའི་ཚེ། གཅན་གཟན་དེས་མཐོང་ནས་སྙིང་རྗེ་སྐྱེས་ཏེ་ཆུ་དང་ཤིང་
19]



ན ས༑ སངས་རྒྱས་ལ་སྐྱབས་འགྲོ་བྱས་པས། རྫོགས་པའི་སངས་རྒྱས་
ཡུད་ཙམ་གྱིས་དེ ར་བྱོན་ནས་མི་རྒོད་དང་བཅས་པ་འ དུལ་བར་་་
མ ཛད་དོ། །
བུ་མོ་གླང་ཆེན་སྨྱོན་པ་ལས་སྐྱོབ་པ།
བུ་མོ་ཞིག་གིས་མེ་ཏོག་བཏུས་ཏེ་ཡོད་པ་གླང་སྨྱོན་མི་ཟན་ཞིག་
གིས་བཟའ་ཆས་བྱས་པ་དང་བུ་མོ་སྐྱག་ན ས་སྒྲོལ་མ་ལ་གསོལ་བ་་་་་
བ ཏབ་པས་གླང་རྒོད་ཀྱིས་བུ་མོ་དེ་ལ་དགའ་ཞིང་། སྣས་བླངས་ཏེ་
བ ཀུར་སྟི་བྱས་ནས་གྲོང་དུ་ཁྱེར་བ་དང་ཐམས་ཅད་ཀྱིས་ཡ་མཚན་་་
བྱ ས་གླང་རྒོད་མ་རུངས་པ་འདིས་བཀུར་སྟི་བྱེད་པས་ན་བུ་མོ་འདི་
བ སོད་ནམས་ཆེན་པོ་ཡིན་ནོ་ཞེས་རྒྱལ་པོ་ཞིག་གི་བཙུན་མོར་བྱས་་་
པ་ཡིན་ནོ། །
རྐུན་མ་ཞིག་བཙོན་འོག་ནས་ཐར་བའི་གཏམ་རྒྱུད།
སངས་རྒྱས་བྱང་སེམས་རྣམས་ལ་གསོལ་བ་བཏབ་ན་བཙོན་་་་
ཞིབས་ནས་ཐར་བ་སོགས་མང་དུ་གསུངས་ལ། མི་ཉག་ཕྱོགས་ཀྱི་མི་
རྒན་རྐུན་མ་ཞིག་རྒྱ་ལྕགས་ལའི་ཚེ་བཙོན་དུ་བྱེད་རྒྱུར་ཤིན་ཏུ་ཡ་ང་
བའི་བཙོན་ཁང་དུ་རྐང་ལག་ཐམས་ཅད་གདོས་ཀྱིས་བརྒྱང ས་ཏེ་་་་
བཞག་གོ། །དེས་བསམ་ལྷུན་གྱི་ཁ་འདོན་བྱས་པས་སྡུག་བསྔལ་ངན་
19?



ཏོ ག་བྱིན་པས་གསོས་ཁོ་རང་གི་པགས་པ་ཡང་བ ཤུས་ནས་བྱིན་པ་་་
སོགས་མང་དུ་ཡོད་པ་ལྟར་རང་སྲོག་ལ་བབ་ཀྱང་སེམས་ཅན་གྱི་
སྲོག་མི་གཅོད་ཅིང་བསྐྱབ་པར་བྱས་ན་ལྷའི་ཚེ་སྲོག་ཐོབ་པ་ཡིན་་་་་
ཅིང་ སེམས་ཅན་གྱི་སྲོག་བཅད་ན་དམྱལ་བའི་ཚེ་སྲོག་ཐོབ་པ་ཡིན་
ནོ༑ །
གོས་གཡར་པོ་སྟོར་བའི་གཏམ་རྒྱུད།
དུད་ཚང་ཞིག་གིས་དུས་སྟོན་ལ་འགྲོ་ཚེ་གཞན་ལ་གོས་གཡར་་་
པོ་བྱས་པ་ཞིག་ཡོད་པ་དེ་སྟོར་ཤོར། བཟོ་བོ་རྐང་ཞ་ཞིག་ལ་དྲུབ་
བཅུག་དེ་གོས་བདག་གིས་ཤེས་པར་དོགས་ཏེ་རྒས་པོ་སྣོད་དུ་བཅུག་
ནས་ནུབ་མོ་ཁྱིམ་ཕུག་ཏུ་བཞག་པ་ན། ནུབ་མོ་རྐུན་མ་འོང་ནས་
ཁྱིམ་ཕུག་བླངས་པས་རྒད་པོ་ཁྱེར་རོ། །ལམ་དུ་སོང་བ་དང་ཧ་ཅང་
ལྕིད་ཆེས་པས་རྐུན་མ་དེས་བསམ་པ་སྣོད་འདི་ན་རིན་པོ་ཆེ་ཤ་སྟག་
ཡོད་ངེས་སོ་སྙམ་སྟེ་ཁུར་ནས་སོང་ངོ༌། །རྒད་པོ ས་གཅིན་ཤོར་བ་
སྣོད་ཀྱི་ཕྱི་ན་ཟག་པ་ལ། རྐུན་མས་ནམ་མཁའ་ན་ཟླ་བ་ཤར་བ་དང་
བལྟས་ཏེ་ཟླ་བ་ཤར་བ་དང་ཆུ་ཟག་པ་ལ་བལྟས་ན་འདིར་ནི་ནོར་་་་
བུ་ཆུ་འཐུང་ཡོད་པར་ངེས་སོ་སྙམ་ནས་ནགས་གསེབ་ཞིག་ཏུ་སོང་་་
པ་སྣོད་ཀྱི་ཁ་ཕྱེས་ཏེ་བལྟས་པའི་ཚེ་རྒད་པོ་འཕྱེ་བོ་ཞིག་ཡིན་པར་
རྐུན་མ་རྣམས་ཀྱིས་དེ་གསོད་ཆས་བྱས་པ་དང་དེ་སྐྲག་
19 1



པའང་མ་མྱོང་ཞིང་། ནམ་ཞིག་ན་ལྕགས་སྒྲོག་ཐམས་ཅད་ཞིག་ནས་
ཡོད་པས་ཅི་ཡིན་སྙམ་སྟེ་བལྟས་པའི་ཚེ་ལྕགས་ཀྱི་སྒོ་རྣམས་ཀྱང་་་་་་
རང་ཕྱེས་ཏེ་གོས་དཀར་གྱོན་པ་ཞིག་གིས་ཁྱོད་ད་མི་འགྲོའམ་ཞེས་་་
བོས་སོ། །དེས་ཉིན་པར་ཡིན་པས་གཞན་གྱིས་རིག་གམ་སྙམ་སྟེ་སྐྲག་
བཞིན་བྲོས་སོང་བ་ན་ལམ་དུ་མི་མང་པོ་དང་ཐུག་ཀྱང་ཚུར་ནི་སུས་
ཀྱང་མ་རིག་པར་བདེ་བར་ཁྱིམ་དུ་སླེབ་པའི་ལོ་རྒྱུས་ཐོས་སོ། །
193



དཔེ་སྒྲིག་འགན་འཁུར་བ། བཀྲ་ཤིས།
མདུན་ཤོག་འཆར་འགོད་པ། པདྨ་ཚུལ་ཁྲིམས།
གཏམ་རྒྱུད་གཅེས་བཏུས།
སི་ཁྲོན་ཏང་དེབ་ཚོགས་པ།
སི་ཁྲོན་མི་རིགས་དཔེ་སྐྲུན་ཁང་གིས་བསྐྲུན་ནས་བཀུམ།
སི་ཁྲོན་ཞིན་ཧྭ་པར་འདེབས་འགན་འཁྲི་ཚད་ཡོད་ཀུང་སིས་དཔར།
༢༠ ༡༢ ལོའི་ཟླ་༥ པར་པར་གཞི་དང་པོ་བསྒྲིགས།
༢༠༡༣ ལོའི་ཟླ་༦པར་པར་ཐེངས་གཉིས་པ་དཔར།
དཔེ་རྟགས། ISI3N 978 - 7 - 5:409 - 419:43 – 3
དཔེ་རིན་སྒོར། ༡༢.༠༠
